![](\headerimage.png)

## Εισαγωγή

Το Steem προσφέρει ένα επεκτάσιμο πρωτόκολλο blockchain[^1] για δημοσίως προσβάσιμο και αμετάβλητο περιεχόμενο, μαζί με ένα γρήγορο και χωρίς τέλη ψηφιακό νόμισμα (που ονομάζεται STEEM)[^2] το οποίο επιτρέπει στους ανθρώπους να αποκτήσουν το νόμισμα χρησιμοποιώντας το μυαλό τους (μπορεί να ονομαστεί και "Proof-of-Brain"). Τα δύο δομικά στοιχεία του πρωτοκόλλου, το blockchain αλλά και το νόμισμα, εξαρτώνται το ένα από το άλλο για ασφάλεια, σταθερότητα και μακροβιότητα, και επομένως το ένα αποτελεί αναπόσπαστο κομμάτι της ύπαρξης του άλλου. Το Steem λειτουργεί με επιτυχία για πάνω από ένα έτος, και έχει ήδη ξεπεράσει τόσο το Bitcoin όσο και το Ethereum σε αριθμό συναλλαγών υπό επεξεργασία.[^3]

Σε σύγκριση με άλλα blockchain, το Steem ξεχωρίζει ως η πρώτη δημόσια προσπελάσιμη βάση δεδομένων για αμετάβλητο περιεχόμενο αποθηκευμένο σε μορφή απλού κειμένου, με ενσωματωμένο μηχανισμό ανταμοιβών που λειτουργεί σαν κίνητρο για τους χρήστες. Αυτό καθιστά το Steem μια δημόσια πλατφόρμα δημοσίευσης περιεχομένου από την οποία οποιαδήποτε διαδικτυακή εφαρμογή μπορεί να αντλήσει και να διαμοιράσει δεδομένα ενώ ταυτόχρονα ανταμείβει όσους συνεισφέρουν το πολυτιμότερο περιεχόμενο.

Στην αγορά των crypto-νομισμάτων, οι μοναδικές ιδιότητες του STEEM το καθιστούν ταυτόχρονα "έξυπνο" και "κοινωνικό" σε σχέση με άλλα νομίσματα, όπως για παράδειγμα το bitcoin και το ether. Αυτό προέρχεται από δύο νέα γνωρίσματα του νομίσματος. Το πρώτο είναι ένα κοινό ταμείο νομισμάτων που είναι αφιερωμένο στο να δίνει κίνητρο για δημιουργία περιεχομένου και την επιμέλεια αυτού (το επονομαζόμενο "κοινό ταμείο ανταμοιβών"). Το δεύτερο είναι ένα σύστημα ψηφοφοριών που αξιοποιεί την σοφία του πλήθους για να εκτιμήσει την αξία του περιεχομένου και να μοιράσουν τα νομίσματα σε αυτό. Αυτές οι δύο μοναδικές ιδιότητες, όταν συνδυάζονται είναι γνωστά ως Proof-of-Brain, το οποίο με τη σειρά του είναι βασισμένο στο Proof-of-Work[^4], που σκοπεύει να δώσει έμφαση στην ανθρώπινη εργασία που απαιτείται για να διαμοιραστούν τα νομίσματα στα μέλη της κοινότητας. Το Proof-of-Brain καθιστά το STEEM ως ένα εργαλείο για χτίσιμο συνεχώς αναπτυσσόμενων κοινοτήτων, που ενθαρρύνουν τα μέλη τους να προσθέτουν αξία σε αυτές μέσω των ενσωματωμένων δομών ανταμοιβής.

Εκτός από τις προαναφερόμενες εξελίξεις στις τεχνολογίες του blockchain και των νομισμάτων, το Steem σαν σύστημα προσφέρει περισσότερα προηγμένα χαρακτηριστικά για βελτίωση της εμπειρίας του χρήστη, όπως Ανάκτηση Κλεμμένου Λογαριασμού[^5], υπηρεσίες εγγύησης, προώθηση περιεχομένου από τους χρήστες, σύστημα φήμης και λογαριασμούς αποταμίευσης. Όλα αυτά γίνονται ενώ ταυτόχρονα προσφέρεται στους χρήστες χρόνος επιβεβαίωσης τριών δευτερολέπτων και μηδενικών τελών συναλλαγής σε όλες τις συναλλαγές. Όλα αυτά μαζί του επιτρέπουν να υποστηρίξει την αποστολή να κάνει διαθέσιμο ένα έξυπνο και κοινωνικό νόμισμα σε εκδότες και δημιουργούς κοινοτήτων μέσω του διαδικτύου.

## Proof of Brain: Έξυπνα και Κοινωνικά Νομίσματα

Τα συστήματα νομισμάτων που επιβραβεύουν τους χρήστες όσο συμβάλλουν σε μια κοινότητα βασισμένη σε νομίσματα, απαιτούν μηχανισμούς προσδιορισμού και αξιολόγησης του περιεχομένου σε κοινωνικό επίπεδο: αυτό το αποκαλούμε "Proof-of-Brain"

### Το Κοινό Ταμείο Ανταμοιβών ("Πού βρίσκονται τα νομίσματα και από που προέρχονται;")

Μια από τις πιο καινοτόμες (αλλά και πιο παρεξηγημένες) πτυχές του Steem Blockchain είναι το "Κοινό Ταμείο Ανταμοιβών" από το οποίο τα νομίσματα διανέμονται στους δημιουργούς πολύτιμου περιεχομένου. Για να καταλάβουμε τι ακριβώς είναι το Κοινό Ταμείο Ανταμοιβών, θα πρέπει πρώτα να καταλάβουμε πως τα νομίσματα παράγονται διαφορετικά στα DPoS blockchain απ'ότι στα PoW blockchain. Στα παραδοσιακά PoW blockchain, τα νομίσματα παράγονται τακτικά και διανέμονται τυχαία στους ανθρώπους των οποίων τα μηχανήματά εκτελούν εργασίες ("εξορύκτες").

Όντας διαφορετικό από τα PoW κρυπτονομίσματα, τα νομίσματα του Steem δημιουργούνται σε σταθερό ρυθμό του ενός block ανά τρία δευτερόλεπτα. Αυτά τα νομίσματα διανέμονται σε διάφορους φορείς στο σύστημα, βάσει κάποιων καθορισμένων κανόνων του blockchain. Οι φορείς αυτοί, όπως οι δημιουργοί περιεχομένου, οι witness και οι επιμελητές, ανταγωνίζονται με εξειδικευμένους τρόπους για τα νομίσματα. Σε αντίθεση με τους παραδοσιακούς τρόπους διανομής των PoW νομισμάτων, όπου οι εξορύκτες ανταγωνίζονται με την χρήση επεξεργαστικής ισχύος, οι φορείς του δικτύου του Steem ανταγωνίζονται με τρόπους που προσθέτουν αξία στο δίκτυο.

Ο ρυθμός που δημιουργούνται νέα νομίσματα έχει οριστεί στο 9.5% ετησίως ξεκινώντας από το Δεκέμβριο του 2016, και μειώνεται με ρυθμό 0.01% ανά 250.000 block, ή περίπου 0.5% ανά έτος. Ο πληθωρισμός θα συνεχίσει να μειώνεται με τον ίδιο ρυθμό, μέχρι που θα φτάσει το 0.95%, μετά από μια περίοδο που θα διαρκέσει περίπου 20.5 χρόνια.

Από την δημιουργία των νέων νομισμάτων που τίθενται σε κυκλοφορία από το Steem blockchain κάθε χρόνο, το 75% από αυτά προστίθενται στο Κοινό Ταμείο Ανταμοιβών, τα οποία διαμοιράζονται στους δημιουργούς περιεχομένου και τους επιμελητές. Το 15% διανέμεται στους κατόχους που έχουν επενδύσει στο νόμισμα και το υπόλοιπο 10% διαμοιράζεται στους Witness, τους παραγωγούς block που συνεργάζονται στο DPoS πρωτόκολλο συναίνεσης του Steemit.

#### Ανταμοιβές για Δημιουργούς Περιεχομένου και Επιμελητές

Οι χρήστες που παράγουν περιεχόμενο προσθέτουν αξία στο δίκτυο δημιουργώντας υλικό που θα φέρει νέους χρήστες στην πλατφόρμα, αλλά και θα παροτρύνει επίσης τους υπάρχοντες χρήστες του δικτύου να ασχοληθούν με αυτό και να ψυχαγωγηθούν. Αυτό βοηθάει στην διανομή του νομίσματος σε ένα ευρύτερο σύνολο χρηστών και ενισχύει το φαινόμενο του δικτύου. Οι χρήστες που αξιοποιούν τον χρόνο τους για να αξιολογήσουν και να ψηφίσουν το περιεχόμενο παίζουν πολύ σημαντικό ρόλο στην διανομή του νομίσματος προς τους χρήστες που προσθέτουν περισσότερη αξία. Το blockchain ανταμείβει αυτές τις δραστηριότητες σε συνάρτηση με την αξία τους σύμφωνα με την συλλογική σοφία του πλήθους μέσω ενός συστήματος ψηφοφορίας σταθμισμένο με βάση την βαρύτητα της ψήφου τους.

#### Ψήφοι με βάση τα Σταθμισμένα Νομίσματα για Καθορισμό της Διανομής των Ανταμοιβών

Το Steem λειτουργεί στην βάση ένα STEEM, μια ψήφος. Με αυτό το μοντέλο, τα άτομα που έχουν συνεισφέρει περισσότερο στην πλατφόρμα, όπως μετράται από το υπόλοιπο του λογαριασμού τους, έχουν και περισσότερη επιρροή στο πως αξιολογούνται οι συνεισφορές τους. Τα σταθμισμένα νομίσματα μπορούν είτε να αγοραστούν ή να κερδηθούν. Οι χρήστες δεν μπορούν να έχουν μεγαλύτερη επιρροή έχοντας πολλαπλούς λογαριασμούς, αφού ένας μόνο λογαριασμός με ένα ποσό σταθμισμένων νομισμάτων έχει την ίδια επιρροή με δύο διαφορετικούς λογαριασμούς που μοιράζονται τον ίδιο αριθμό σταθμισμένων νομισμάτων. Ο μόνος τρόπος να αυξήσουν οι χρήστες την επιρροή τους στην πλατφόρμα είναι να αυξήσουν τον αριθμό των σταθμισμένων νομισμάτων τους.

Επιπλέον, το Steem επιτρέπει στα μέλη να ψηφίζουν με STEEM μόνο όταν δεσμεύονται σε χρονοδιάγραμμα 13 εβδομάδων που ονομάζεται Steem Power. Με αυτό το μοντέλο, οι χρήστες έχουν οικονομικό κίνητρο να ψηφίζουν με τρόπο που να μεγιστοποιεί την μακροπρόθεσμη αξία των STEEM που κατέχουν.

## Ταχύτητα και Επεκτασιμότητα του Steem Blockchain

To Steem blockchain είναι σχεδιασμένο με τρόπο που το καθιστά το πιο γρήγορο και πιο αποτελεσματικό blockchain που υπάρχει, πράγμα που είναι απαραίτητο για να μπορεί να υποστηρίζει το μέγεθος επισκέψεων που αναμένεται σε μια πλατφόρμα κοινωνικής δικτύωσης μεγαλύτερη σε μέγεθος από το Reddit. Το Steem έχει ήδη ξεπεράσει το Bitcoin σε αριθμό συναλλαγών και είναι σε θέση να επεκταθεί για να υποστηρίξει 10.000 ή και περισσότερες συναλλαγές το δευτερόλεπτο.

### Delegated Proof of Stake (DPoS)

Συχνά λόγω συμφόρησης από το Proof-of-Work (PoW)[^6], πολλά blockchain δε μπορούν να επεκταθούν σε περισσότερες από τρεις συναλλαγές το δευτερόλεπτο, που είναι ένα πολύ μικρό ποσοστό της παγκόσμιας λογιστικής κυκλοφορίας. Το Steem απαιτεί πολύ μεγαλύτερη κλίμακα και ταχύτητα απ'ότι προσφέρουν τα PoW blockchain, και έτσι χρησιμοποιήθηκε ένας λιγότερο γνωστός αλγόριθμος που ονομάζεται Delegated Proof of Stake (DPoS)[^7] για να θέσει τα θεμέλια για ένα blockchain κατάλληλο για δισεκατομμύρια χρήστες.

Λόγω του DPoS, το Steem blockchain μπορεί να δημιουργήσει ένα νέο block κάθε 3 δευτερόλεπτα με ελάχιστο υπολογιστικό φορτίο. Αυτό σημαίνει ότι το blockchain μπορεί να επεξεργαστεί περισσότερες συναλλαγές και να διατηρήσει περισσότερες πληροφορίες, συμπεριλαμβανομένου του περιεχομένου.

Ορίζοντας τους κανόνες για το πότε θα γίνει ένα Hardfork, οι witness που έχουν εκλεχθεί μέσα στα πλαίσια του DPoS μπορούν εύκολα και αποτελεσματικά να αποφασίσουν αν πρέπει ή όχι να προχωρήσουν με το προτεινόμενο Hardfork, επιτρέποντας έτσι στο πρωτόκολλο του Steem blockchain να εξελιχθεί πιο γρήγορα από τα υπόλοιπα. Το Steem Blockchain έχει ήδη δει πάνω από 18 επιτυχημένα[^8] hardfork, και μετά από κάθε hardfork, μόνο ένα κομμάτι της αλυσίδας παραμένει κάθε φορά.

### ChainBase

To ChainBase[^9] είναι το τμήμα της βάσης δεδομένων του blockchain που έχει αντικατασταθεί με την τεχνολογία Graphene[^10] από το 2016. Το ChainBase έχει ταχύτερους χρόνους φόρτωσης και εξόδου, υποστηρίζει πολλαπλές παράλληλες προσβάσεις στην βάση δεδομένων και είναι πιο ανθεκτικό κατά των καταρρεύσεων απ'ό,τι ήταν ο προκάτοχός του. Επίσης έχει λιγότερο συχνές καταστροφές της βάσης δεδομένων, επιτρέπει την άμεση δημιουργία "στιγμιότυπων" ολόκληρης της βάσης δεδομένων, και μπορεί να εξυπηρετεί περισσότερες αιτήσεις RPC από την ίδια μνήμη.

### AppBase

Το AppBase είναι το πρώτο βήμα στην δημιουργία ενός FABRIC (Πλήρως Ασύγχρονη Απόδοση του Blockchain με Ανεξάρτητη Συμμόρφωση) σε πολλαπλές αλυσίδες. Το AppBase επιτρέπει πολλά από τα μέρη του Steem Blockchiain να γίνουν αρθρωτά δημιουργώντας μη-συναινετικά blockchain σαν ειδικά πρόσθετα. Αυτά τα πρόσθετα μπορούν να ενημερωθούν με πολύ πιο γρήγορο ρυθμό, καθώς δεν απαιτούν την αναπαραγωγή ολόκληρου του blockchain. Αυτό καθιστά το steemd[^11] πολύ πιο αποδοτικό και εύκολο στην συντήρηση και στην επεκτασιμότητα.

Από πρακτική πλευρά, το AppBase επιτρέπει σε διάφορους πυρήνες, ή ακόμη και διαφορετικούς υπολογιστές, να διατηρούν κάποια από τα διαφορετικά μέρη του Steem blockchain. Αυτό είναι σημαντικά πιο αποδοτικό απ'ό,τι να απαιτείται από κάθε πυρήνα και κάθε υπολογιστή που στηρίζει το δίκτυο να διατηρεί ολόκληρο το blockchain. Το να γίνει το blockchain αρθρωτό, του δίνει τη δυνατότητα να επωφεληθεί πλήρως από την αντίστοιχη αρθρωτή φύση των υπολογιστών. Αυτό είναι ένα απαραίτητο βήμα στην χρονοβόρα διαδικασία της δημιουργίας ενός παράλληλου και πλήρως βελτιστοποιημένου blockchain.

## Οι Δυνατότητες της πλατφόρμας του Steem

Το Steem Blockchain εξυπηρετεί έναν διπλό σκοπό, το σύστημα επεξεργασίας ψηφιακού νομίσματος, καθώς και μια mainstream πλατφόρμα ενός μέσου κοινωνικής δικτύωσης. Τα χαρακτηριστικά που προσφέρονται από το blockchain πρέπει να υποστηρίζουν και τους δύο σκοπούς και να παρέχουν στους χρήστες μια παγκόσμιας κλάσης εμπειρία κατά την χρήση και των δύο προαναφερόμενων πτυχών της πλατφόρμας.

### Θεμέλια Σχεδιασμένα για Εφαρμογές Περιεχομένου

Το Steem προσφέρει στους χρήστες του τη μοναδική ικανότητα να δημοσιεύουν και να αποθηκεύουν διάφορους τύπος περιεχομένου κατευθείαν και μόνιμα στον αμετάβλητο πυρήνα του blockchain σαν απλό κείμενο. Αφού αποθηκευτεί στο blockchain, τα δεδομένα είναι άμεσα διαθέσιμα στους προγραμματιστές για να δημιουργήσουν εφαρμογές από αυτά. Οι προγραμματιστές μπορούν να αλληλεπιδράσουν κατευθείαν με το περιεχόμενο στο blockchain χρησιμοποιώντας τα διαθέσιμα API. Αρκετά από τα θεμέλια που μπορούν οι προγραμματιστές να χρησιμοποιήσουν για να φτιάξουν εφαρμογές συμπεριλαμβάνουν τα Ονόματα Λογαριασμών, τις Αναρτήσεις, τα Σχόλια, τις Ψήφους και τα Υπόλοιπα Λογαριασμών.

### Εγγενές Ονομαστικό Σύστημα

Οι διευθύνσεις πορτοφολιού που χρησιμοποιούνται από άλλα blockchain, όπως το Bitcoin και το Ethereum, αποτελούνται από μια σειρά τυχαίων γραμμάτων και αριθμών. Παρόλα αυτά, οι συγκεκριμένες κάνουν δύσκολο το σύστημα συναλλαγών με άλλους χρήστες στα πλαίσια ενός τυπικού κοινωνικού δικτύου καθώς οι χρήστες δεν είναι σε θέση να απομνημονεύσουν αυτές τις διευθύνσεις. Το Steem blockchain χρησιμοποιεί το όνομα χρήστη του κάθε συμμετέχοντος ως διεύθυνση πορτοφολιού, πράγμα που ενισχύει την εμπειρία του χρήστη για όσους συμμετέχοντες προσπαθούν να στείλουν νομίσματα, επειδή μπορούν να επιβεβαιώσουν την κάθε διεύθυνση από μνήμης.

### Δολάρια Steem Blockchain (SBD)

Πολλοί από τους χρήστες που μπαίνουν για πρώτη φορά στον κόσμο των κρυπτονομισμάτων δυσκολεύονται να καταλάβουν πως τα "μαγικά διαδικτυακά νομίσματα" που απονέμει η πλατφόρμα μπορούν να έχουν πραγματική αξία στον κόσμο. Με σκοπό να γεφυρωθεί το χάσμα μεταξύ των παραδοσιακών χρηματικών συστημάτων που έχουν συνηθίσει οι χρήστες, και των κρυπτονομισμάτων που ανταμείβονται με την χρήση της πλατφόρμας, ένα νέο νόμισμα δημιουργήθηκε, με την ονομασία Δολάρια Steem Blockchain (SBD).

Τα νομίσματα SBD είναι σχεδιασμένα να συνδέονται πολύ κοντά στο $1 δολάριο, κι έτσι οι χρήστες που τα λαμβάνουν μπορούν να γνωρίζουν στο περίπου πόσο αξίζουν τα νομίσματά τους σε όρους "πραγματικών δολαρίων." Τα νομίσματα SBD προσφέρουν επίσης ένα σταθερό νόμισμα για χρήστες που προτιμούν να διατηρούν την αξία του λογαριασμού τους σε συσχετισμό με Δολάρια Αμερικής. Μια πιο λεπτομερής τεχνική εξήγηση μπορεί να βρεθεί στο White Paper του Steem. [^12]

### Αποκεντρωμένο Ανταλλακτήριο

Το Steem blockchain προσφέρει ένα αποκεντρωμένο ανταλλακτήριο νομισμάτων, παρόμοιο με το ανταλλακτήριο Bitshares.[^13] Το ανταλλακτήριο αυτό επιτρέπει στους χρήστες να ανταλλάσσουν τα STEEM και SBD νομίσματά τους μέσα από μια δημόσια και αποκεντρωμένη peer-to-peer αγορά. Οι χρήστες είναι σε θέση να τοποθετούν εντολές αγοράς και πώλησης, και μια αντίστοιχη εντολή εκτελείται αυτόματα από το blockchain. Επίσης υπάρχει ένα δημόσια προσβάσιμο βιβλίο αγοραπωλησιών καθώς και ιστορικό αγοραπωλησιών μέσω του οποίου οι χρήστες μπορούν να αναλύσουν την αγορά. Οι χρήστες μπορούν να αλληλεπιδράσουν άμεσα με το ανταλλακτήριο χρησιμοποιώντας το blockchain API, ή κάποια εφαρμογή όπως αυτή που βρίσκεται στο Steemit.com.[^14]

### Πληρωμές με Εγγύηση

Η μη-αναστρέψιμη φύση των συναλλαγών του blockchain είναι μια πολύ σημαντική δυνατότητα ασφαλείας, αν και υπάρχουν πολλές περιπτώσεις όπου οι χρήστες δε νιώθουν και πολύ άνετα να στείλουν χρήματα σε κάποιον άλλο χρήστη, αν δεν έχουν τη δυνατότητα να τα πάρουν πίσω σε περίπτωση που αυτός δεν τηρήσει την συμφωνία τους. Το Steem blockchain παρέχει έναν τρόπο για να στέλνουν οι χρήστες χρήματα σε άλλους, με ορισμό ενός τρίτου ατόμου σαν εγγυητή. Ο χρήστης που ενεργεί σαν Εγγυητής είναι σε θέση να προσδιορίσει αν έχουν τηρηθεί οι όροι της συμφωνίας και είτε να παραδώσει τα χρήματα στον παραλήπτη, ή να τα επιστρέψει στον αποστολέα.

### Ιεραρχική Δομή Ιδιωτικών Κλειδιών

Το Steem χρησιμοποιεί το πρώτο στο είδος του ιεραρχικό σύστημα ιδιωτικών κλειδιών για να διευκολύνει τις συναλλαγές και χαμηλού επιπέδου αλλά και υψηλού επιπέδου ασφαλείας. Οι χαμηλού επιπέδου ασφαλείας συναλλαγές είναι οι κοινωνικές λειτουργίες ενός δικτύου, όπως για παράδειγμα οι αναρτήσεις περιεχομένου και σχολίων. Οι υψηλής ασφαλείας συναλλαγές είναι οι μεταφορές χρημάτων και οι αλλαγές κλειδιών. Αυτό επιτρέπει στους χρήστες να εφαρμόζουν διαφορετικά επίπεδα ασφαλείας για τα κλειδιά τους, ανάλογα με την πρόσβαση που επιτρέπει το εκάστοτε κλειδί.

Αυτά τα ιδιωτικά κλειδιά είναι τα κλειδιά Ανάρτησης, Ιδιοκτήτη και το Ενεργό κλειδί. Το κλειδί ανάρτησης επιτρέπει στους λογαριασμούς να κάνουν αναρτήσεις, σχόλια, επεξεργασίες, ψήφους, resteem[^15] και να ακολουθούν ή να βάζουν σε σίγαση άλλους λογαριασμούς. Το ενεργό προορίζεται για πιο ευαίσθητες εργασίες όπως τη μεταφορά χρημάτων, συναλλαγές Power Up/Down, ανταλλαγή Steem/SBD, ψηφοφορία για witness, προσθήκη εντολών αγοράς και αλλαγή του κλειδιού αναρτήσεων. Το κλειδί Ιδιοκτήτη προορίζεται για χρήση μόνο όταν είναι απαραίτητο. Είναι το πιο δυνατό κλειδί επειδή μπορεί να αλλάξει οποιοδήποτε από τα άλλα κλειδιά, συμπεριλαμβανομένου του ίδιου του κλειδιού Ιδιοκτήτη, και να αποδείξει την ιδιοκτησία του λογαριασμού κατά την ανάκτησή του. Ιδανικά πρέπει να αποθηκεύεται σε περιβάλλον χωρίς σύνδεση, και να χρησιμοποιείται μόνο όταν τα άλλα κλειδιά του λογαριασμού πρέπει να αλλάξουν ή για την ανάκτηση ενός λογαριασμού που έχει παραβιαστεί.

Το Steem χρησιμοποιεί επίσης έναν Κύριο Κωδικό ο οποίος κρυπτογραφεί και τα τρία άλλα κλειδιά. Οι διαδικτυακές υπηρεσίες μπορούν να χρησιμοποιήσουν έναν Κύριο Κωδικό που αποκρυπτογραφεί και υπογράφει συναλλαγές με το απαραίτητο ιδιωτικό κλειδί. Οι Κύριοι Κωδικοί μπορεί να επιτρέψουν στους χρήστες να εμπιστευθούν υπηρεσίες να αποτρέψουν την μετάδοση του λανθασμένο κλειδιού μέσω του internet, βελτιώνοντας έτσι την εμπειρία του χρήστη ενώ παράλληλα διατηρούν ένα ασφαλές περιβάλλον υπογραφής πελάτη.

### Αρχές Πολλαπλών Υπογραφών

Το Steem blockchain επιτρέπει μια αρχή να διαχωριστεί σε πολλαπλές οντότητες, ώστε πολλαπλοί χρήστες να μπορούν να μοιράζονται την ίδια αρχή, ή πολλαπλές οντότητες να πρέπει να εξουσιοδοτήσουν μια συναλλαγή για να θεωρηθεί έγκυρη. Αυτό γίνεται με τον ίδιο τρόπο όπως στο BitShares[^16] όπου σε κάθε ζεύγος δημόσιου/ιδιωτικού κλειδιού εκχωρείται μια βαρύτητα, και ορίζεται για την αρχή ένα κατώτατο όριο. Προκειμένου μια συναλλαγή να θεωρηθεί έγκυρη, θα πρέπει αρκετές οντότητες να την υπογράψουν, έτσι ώστε η συνολική αθροισμένη βαρύτητά τους να είναι ίδια ή μεγαλύτερη από το κατώτατο όριο που έχει οριστεί.

### Δικαιούχοι Πολλαπλών Ανταμοιβών

Για οποιαδήποτε ανάρτηση, μπορεί να υπάρχουν διάφοροι άνθρωποι που έχουν οικονομικό συμφέρον στις ανταμοιβές. Αυτό συμπεριλαμβάνει τον δημιουργός, τους πιθανούς συν-δημιουργούς, παραπέμποντες χρήστες, υπηρεσίες φιλοξενίας, ιστολόγια που ενσωματώνουν σχόλια από blockchain καθώς και προγραμματιστές εφαρμογών. Οποιαδήποτε ιστοσελίδα ή εφαρμογή και να χρησιμοποιηθεί για την δημιουργία μιας ανάρτησης, οι χρήστες θα έχουν τη δυνατότητα να καθορίσουν πως θα μοιραστούν οι ανταμοιβές από την ανάρτησή τους στους μεταξύ των τρίτων δικαιούχων. Αυτό επιτρέπει διάφορες μορφές συνεργασίας, καθώς και έναν τρόπο για πλατφόρμες που έχουν χτιστεί πάνω στο Steem blockchain να συλλέγουν ένα ποσοστό από τις ανταμοιβές των χρηστών τους.

### Smart Media Tokens (SMT)

Τα Smart Media Tokens είναι ιθαγενή νομίσματα που μπορούν να δημιουργηθούν στο Steem blockchain. Το STEEM είναι το πρώτο SMT που υπήρξε ποτέ, και το πρωτόκολλο των Smart Media Token στοχεύει στην χρηματοδότηση περιεχομένου ιστοσελίδων και εφαρμογών στο διαδίκτυο, επιτρέποντας στους ανθρώπους να δημιουργούν νομίσματα που έχουν παρόμοιες ιδιότητες με το STEEM, αλλά είναι παραμετροποιήσιμα ώστε να ταιριάζουν στο όραμα της εκάστοτε διαδικτυακής κοινότητας δίνοντας κίνητρο, ουσιωδώς αναπαράγοντας την επιτυχία του STEEM σε οποιαδήποτε εφαρμογή ή ιστοσελίδα. Περισσότερες τεχνικές λεπτομέρειες μπορούν να βρεθούν στο Smart Media Token White paper[^17].

### Ανάκτηση Κλεμμένου Λογαριασμού

Εάν ο λογαριασμός ενός χρήστη παραβιαστεί, τότε πρέπει να αλλάξουν όλα τα κλειδιά χρησιμοποιώντας το ιδιωτικό κλειδί ιδιοκτήτη του λογαριασμού τους. Στην περίπτωση που ο επιτιθέμενος καταφέρει να παραβιάσει το ιδιωτικό κλειδί ιδιοκτήτη και να αλλάξει τον κωδικό του λογαριασμού, ο χρήστης έχει 30 ημέρες να υποβάλει ένα προηγούμενο ιδιωτικό κλειδί του λογαριασμού μέσω της διαδικασίας επαναφοράς κλεμμένου λογαριασμού, που πρώτο εισήγαγε το Steem, και να ανακτήσει την πρόσβαση στο λογαριασμό του. Αυτό μπορεί να παρέχεται από κάποιο πρόσωπο ή εταιρεία που παρέχει υπηρεσίες δημιουργίας λογαριασμού στο Steem. Δεν είναι υποχρεωτικό για τον δημιουργό λογαριασμών να παρέχει αυτή την υπηρεσία στους χρήστες του, αλλά είναι διαθέσιμο για να αναβαθμίσει την αξία και την εμπειρία των χρηστών του.

### Ασφάλεια μέσω χρονικών περιορισμών

Εάν το ενεργό κλειδί ή το κλειδί ιδιοκτήτη ενός χρήστη έχει παραβιαστεί, ο επιτιθέμενος θα είχε άμεση και πλήρη πρόσβαση σε όλα τα χρήματα του λογαριασμού. Επειδή οι συναλλαγές των blockchain είναι μη-αναστρέψιμες, οι χρήστες δεν έχουν τη δυνατότητα να πάρουν πίσω τα χρήματά τους αφού έχουν κλαπεί.

Το Steem blockchain επιτρέπει στους χρήστες του να αποθηκεύουν τα STEEM & SBD τους σε έναν λογαριασμό αποταμιεύσεων, με σκοπό να μη μπορεί να γίνει ανάληψη των χρημάτων τους, παρά μόνο μετά από μια περίοδο αναμονής τριών ημερών. Επιπλέον, τα STEEM που βρίσκονται δεσμευμένα σε χρονοδιάγραμμα 13 εβδομάδων, μπορούν να αναληφθούν με ρυθμό 1/13 ανά εβδομάδα, μετά από μια αρχική περίοδο αναμονής επτά ημερών. Αυτοί οι χρονικοί περιορισμοί εμποδίζουν τον επιτιθέμενο από την πλήρη και άμεση πρόσβαση σε όλα τα χρήματα του χρήστη, έτσι ώστε ο νόμιμος κάτοχος να έχει χρόνο να ανακτήσει την πρόσβαση στο λογαριασμό του πριν γίνει ανάληψη των χρημάτων.

### Περιορισμός Εύρους Ζώνης για Λειτουργίες Χωρίς Τέλος Συναλλαγής

Καθώς οι Witness πληρώνονται εξολοκλήρου από τη δημιουργία νέων νομισμάτων, δεν υπάρχει λόγος χρέωσης των χρηστών για την συντήρηση του blockchain. Ο μόνος λόγος για να χρεωθεί τέλος συναλλαγής θα ήταν για να αποτραπούν οι χρήστες από την δημιουργία υπερβολικού αριθμού συναλλαγών, που θα μπορούσαν πιθανώς να επηρεάσουν τις επιδόσεις του blockchain.

Για να τοποθετηθούν λογικά όρια στη χρήση του συστήματος, κάθε χρήστης έχει περιορισμένο εύρος ζώνης. Κάθε φορά που οι χρήστες κάνουν μια εργασία στο blockchain όπως μεταφορά νομισμάτων, ανάρτηση περιεχομένου και ψηφοφορία, χρησιμοποιούν ένα μέρος του εύρους ζώνης τους. Εάν οι χρήστες υπερβούν το εύρος ζώνης που τους αναλογεί, θα πρέπει να περιμένουν πριν μπορέσουν να κάνουν περισσότερες ενέργειες, μέχρι το εύρος ζώνης που τους αναλογεί να ξαναγίνει διαθέσιμο.

Τα όρια του εύρους ζώνης ρυθμίζονται αυτόματα ανάλογα με τη χρήση του δικτύου, οπότε οι χρήστες έχουν υψηλότερο εύρος ζώνης όταν το δίκτυο δεν χρησιμοποιείται πολύ. Το μέγεθος του εύρους ζώνης που επιτρέπεται να χρησιμοποιήσει ένας χρήστης είναι ανάλογο προς το ποσό του Steem Power που έχει, έτσι οι χρήστες μπορούν πάντα να αυξήσουν το εύρος ζώνης τους, αγοράζοντας επιπλέον Steem Power.

## Σύνοψη

Οι μοναδικές ανταμοιβές και τα κίνητρα που προσφέρει το Steem blockchain, αλλά και τα νομίσματα του, είναι σχεδιασμένα να κάνουν το Steem το απόλυτο κρυπτονόμισμα. Οι επιδόσεις του blockchain έχουν σχεδιαστεί έχοντας στο μυαλό την ευρεία υιοθέτηση του νομίσματος και της πλατφόρμας από τους χρήστες. Σε συνδυασμό με τους αστραπιαίους χρόνους επεξεργασίας καθώς και τις συναλλαγές χωρίς τέλη, το Steem είναι σε θέση να γίνει μια από τις κορυφαίες τεχνολογίες blockchain που χρησιμοποιούνται από ανθρώπους στον κόσμο.

[^1]: Delegated Proof of Stake Position Paper. Grigg, 2017. https://steemit.com/eos/@iang/seeking-consensus-on-consensus-dpos-or-delegated-proof-of-stake-and-the-two-generals-problem

[^2]: To differentiate it from the term for its blockchain, the correct spelling of Steem’s native digital token is STEEM.

[^3]: Transaction Volumes: Transactions Per Second Report. Steem Witness and user “@roadscape”. https://steemit.com/blockchain/@roadscape/tps-report-2-the-flippening

[^4]: Proof-of-Work. Wikipedia. https://en.wikipedia.org/wiki/Proof-of-work\_system

[^5]: Stolen Account Recovery initiation for Steemit.com users: 07-13-2017 https://steemit.com/recover\_account\_step\_1

[^6]: Bitcoin Scalability Problem https://en.wikipedia.org/wiki/Bitcoin\_scalability\_problem

[^7]: DPoS Whitepaper https://steemit.com/dpos/@dantheman/dpos-consensus-algorithm-this-missing-white-paper

[^8]: https://steemit.com/steemit/@steemitblog/proposing-hardfork-0-20-0-velocity

[^9]: ChainBase Release https://steemit.com/steem/@steemitblog/announcing-steem-0-14-4-shared-db-preview-release

[^10]: Graphene Documentation http://docs.bitshares.org/

[^11]: The component of the Steem blockchain framework responsible for processing transactions and the distribution of rewards.

[^12]: Steem Whitepaper https://steem.io/SteemWhitePaper.pdf

[^13]: Bitshares Decentralized Exchange http://docs.bitshares.org/\_downloads/bitshares-general.pdf

[^14]: Steemit.com Currency Market https://steemit.com/market

[^15]: “Resteem” is the term used in the Steem blockchain for when a user shares the content with their followers.

[^16]: Bitshares Flexible Identity Management http://docs.bitshares.org/\_downloads/bitshares-general.pdf

[^17]: Smart Media Tokens Whitepaper https://smt.steem.io/smt-whitepaper.pdf