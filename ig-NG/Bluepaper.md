![](\headerimage.png)

## Okwu mmalite

Steem na-enweta blockchain protocol[^1] maka ọdịnaya n'adịghị mgbanwe nke ọhaneze ga enwe ike iji wee rụọ ọrụ, tinyere ego ọgbara efu nke na-arụ ọrụ ngwa ngwa (nke a na-akpọ STEEM)[^2] nke na-enyere ndị mmadụ aka ị kpata ego a site na iji ụbụrụ ha wee mee ihe (ihe a pụrụ ịkpọ "Proof-of-Brain""). Protocol a (usoro a) nwere ntọala abụọ, ma blockchain na token (ego ọgbara), ha abụọ na-adabere n'onwe ha maka nchekwa, adịghị mgbanwe nakwa ịnọ ọdụ ha, ya mere na ha abụọ dị oké mkpa maka ọdịdị onye n'ibe ya. Ọ gafeela otu afọ ka mgbe Steem ji na-arụ ọrụ nke ọma ka ọ malitere, ọ gafewo Bitcoin na Ethereum na ọnụ ọgụgụ azụmahịa gara nke oma.[^3]

A tụnyeere ya na blockchain ndị ọzọ, Steem dị ka ebe nchekwa data mbụ e mebere ọhaneze maka ọdịnaya n'adịghị mgbanwe e chekwara echekwa n'ụdị edemede, nke gụnyere usoro agbamume a wụrụ n'ime ya. Nkea bịa mee ka Steem bụrụ ebe mbipụta nke ọhaneze, ebe ngwaọrụ ịntanetị ọbụla ga enwe ike ịsepụta ma kesaa ozi maọbụ ihe nchọpụta, maa duo onye ọbụla so wee tụnye ezi aro obi.

A bịa na ngalaba crypto-currencies, njirimara STEEM pụrụiche mere ka ọ bụrụ nke kacha mma, ma a tụnyere ya na ndị ọzọ, dịka bitcoin na ether. Nkea gbadoro ụkwụ na njirimara token ọhụrụ. Nke mbụ bụ ọdọ token e nhunyeere iji wee na agba ndị na-edepụta ma na hazi ọdịnaya mmụta ume (nke a kpọrọ "rewards pool""ọdọ agbamume"). Nke abụọ bụ Usoro ị tụnyere akwụkwọ nke ji amamihe ọha wee na-enyocha uru ọdịnaya bara ma kesaa ego ọgbara nye ya. Ejikọọ Njirimara abụọ a pụrụ iche, a kpọọ ha "Proof-of-Brain, nke bụ nkọwapụta gbadoro ụkwụ na Proof-of-work[^4], nke kwesịrị ị gosi ọrụ aka mmadụ nke a chọrọ tupu e kesaa ego ọgbara nye ndị tụnyere aro ogige Steem. Proof-of-Brain na-akwụba STEEM dịka ngwa ọrụ e ji arụ ọgbakọ otu dị iche iche na-amawanye kwa mgbe, nke na-ágbà ndị otu ya ume site na ngwa agbamume a wụrụ n'ime ya, ka ha baa uru na ọgbakọotu ha.

A gụnye agamnihu blockchain na ego ọgbara, Steem nwere usoro na-enye njirimara ndị ọzọ iji wee kwalie ahụmahụ ndị ji ya arụ ọrụ, dịka Stolen Account Recovery[^5], ọrụ escrow, nkwalite ọdịnaya maka ndị na-arụ ọrụ, usoro na-enyocha ọkwa ndị, na akaụntụ ego. Ihe niile a ka Steem na-eme ma n'otu aka ahụ n'enye oghere ịzụ ahịa n'efu nakwa iji sekọndụ atọ wee kweta na ahịa zụrụ ọfụma. Ihe niile a na-eme ka ọ kwado mmasị chere ya n'ihu nke bụ ị nwetara ndi mbiputa na ndi na edozi ogbakootu na mpaghara intaneti ego bu ọka ibe ya.

## Proof of Brain: Smart na Social Tokens

Usoro token nke na akwụ ndi na-aru na Steem ụgwọ, ma ha na-atunyeere ọgbakọ bụ sọ token ka ha ji emere ihe, na-achọ usoro ha ga eji wee bido ma nyochaa uru ọdịnaya ọbụla baara oha: anyị kpọrọ nke a “Proof-of-Brain.”

### Rewards Pool (“kedụ ebe tokens si a pụta”)

Otu ihe na-akwado agamnihu njirimara Steem blockchain (nke ndị mmadu anaghị aghọta) bụ “Rewards Pool” nke bụ ebe esi ekesa token nye ndị na ebipụta ọdịnaya. Iji mee ka ndị mmadụ ghọta ihe Reward Pool bụ, na mbụ onye ahụ ga aghọta na tokens a na-ebipụta n'ime DpoS blockchain dị iche na nke a na-ebipụta na PoW blockchains. Na ụdị PoW blockchain nke a ma ama, a na-arụ token kwa mgbe ma kesaa ya n'ụzọ ọbụla nye ndị igwe ha na arụ ọrụ (‘miners’).

Token nke Steem dị iche na cryptocurrency ndị ọzọ bụ sọ PoW ka ha ji azụ ahịa, token nke steem na-amawanye otu blọọkụ sekọndụ atọ ọbụla, kwa mgbe. Ọ bụ site na iwu blockchain ka e ji eke tokens nye ọtụtụ ndị na atụnyeere Steem. Ndị otu a bụ ndị dịka, ndị na-ebipụta ọdịnaya, ndị akaebe na ndị nhazi na-asọ mpi n'ụzọ pụrụ iche iji nweta tokens. Kama ka esi eke ihe na PoW nke mbụ na mbụ, ebe miners na-asọ mpi iji nweta ikike nhazi, a na-akwado ndị otu Steem ka ha sọọ mpi n'ụzọ ga etinye uru na ọgbakọ ha.

E debere etu token ọhụụ si amawanye n'ọdụ 9.5% kwa afọ bido na Disemba 2016, na-agbada n'ọnụ 0.01% kwa 250,000 blọọkụ ọbụla, maọbụ 0.5% kwa afọ. Oke ọnụ ya ga esi etu a wee na-ada ganye na ọ ruo 0.95%, ma ọgafechaa afọ iri abụọ na ọkara.

Site na mbupu token ọhụrụ Steem blockchain na-ebipụta kwa afọ, 75% tokens ndị a bụ nke na-emezu ‘rewards pool” ndị a na-ekenye ndị na emepụta ọdịnaya nakwa ndị na-ahazi ọdịnaya. A na-ekenye 15% nye ndị nwere ikike ị na-eji token, ma 10% ka a na-ekenye ndị akaebe, ndị na-emepụta blọọku a wụnyere n’ime DPoS nke Steem n’usoro e kwekọrịtara.

#### Ụgwọ dịịrị ndị na-ekewapụta ọdịnaya na ndị na-ahazi ya

Ndị otu na-emepụta ọdịnaya, na-agbawanye uru nke ọgbakọ otu site n’ike ngwa ga edubata ndị otu ọhụụ n’ime ọgbakọ, bịa mee ka ndị nọ na mbụ wee ihe ha ga eme bịa wee afọ ojuju. Nke a na-enye aka iji kesaa ego nye ọtụtụ ndị otu Steem ma mawanye ikike nke ọgbakọ a. Ndi otu nweere oge ha wee binye aka ma nyochaa ọdịnaya, na-agba mgbọ dị oke mkpa iji kesaa ego a nye ndị ka etinye uru na Steem. Blockchain na-eti emume ndị a aka n’azu dịka o si wee dịịrị uru ya, nke a dabere na njikọ amamihe nke ọha a chịkọtara site n’ikike nke usoro itunye aka.

#### Iji token wee tunye aka iji kpebi etu aga esi wee kee ugwo

Steem n’arụ ọrụ site na iwu nke “otu-STEEM, otu-itunye aka”. Na okpuru ụkpụrụ a, ndị ka wee tụnye na ọgbakọ a, dịka e si wee chọpụta na akaụntụ ha, ga aka nwee mmetụta n'ikpebi etu a ga-esi wee na-atule ihe onye tụnyere. E nwere ike igote maọbụ rite ikike. Ndi otu Steem enweghị ike irite ikike karịa, site na ịnwe ọtụtụ akaụntụ, ebe ọ bụ na otu akaụntụ nke nwere ụfọdụ ikike ga-enwe otu mmetụta ahụ ma ọ bụrụ na akaụntụ abụọ na-eke otu okè ikike. Sọ otu ụzọ ndị otu nwere ike iji mawanye mmetụta ha na ọgbakọ a bụ site ịmawanye ikike ha.

N’ịga n’ihu, Steem anaghị ekwe ndi otu ya ka ha were STEEM tunye aka, ganye na ha eruo ndokwa izu ụka iri na atọ nke a na-akpọ “Steem power” (ikike Steem). N’okpuru usoro a, ndị otu Steem n'enwe ego na-akpali ha, iji wee tụnye aka n'ụzọ ga amawenye ịnọ ọdụ uru STEEM ha.

## Ọgụgụ na Ịme ngwangwa n'ime Steem Blockchain

A rụrụ Steem blockchain ka ọ bụrụ otu n’ime ndị kacha wee dị ọsọ ma bụrụ blockchain kacha arụ ọrụ na mpaghara ụwa niile, nke a dị oke mkpa iji wee kwado trafik a tụrụ anya na ụdị ọgbakọ social media ka Reddit ibu. Steem a gafeela Bitcoin n'ọnụ ọgụgụ azụmahịa gara nke ọma, bịa nwee ike ịgụ azụmahịa ruru 10,000 maọbụ karia kwa sekọndụ.

### Delegated proof of stake (DPoS)

Ọtụtụ blockchain enweghi ike ịgụ karịa azụmahịa atọ kwa sekọndụ, nke bụ otu ụzọ n’ime trafik ama ego, n’ihi na Proof-of-work (PoW)[^6] na-egbochi ha. Steem nwere mmasị na ịdị ọsọ na ọgụgụ karịa nke PoW n’enye, ya mere e ji wee wepụta usoro a n'amaghị nke ukwu a na-akpọ Delegated Proof of Stake (DPoS)[^7] iji wee tọọ ntọala blockchain ga enwe ike ịkwado ndi otu karịrị njeri.

N’ihi DPoS, Steem blockchain nwere ike igbanye blọọkụ ohuu kwa sekọndụ atọ ọbụla, ma ọ gaghị arụ oke ọrụ ọbụla. Nke a pụtara na blockchain nwere ike ihazi ọtụtụ azụmahịa ma jide ọtụtụ ozi, ma ọdịnaya.

N’ikịwapụta iwu maka mgbe Hardfork nwere ike ịme, onye akaebe a ghọtara site na usoro nke DPoS ga enwe ike ịme ngwa ngwa bịa kpebie nke ọma ma ọ bụ ka e nwere hardfork a tụrụ n’aro gaa ihu, bia mee ka usoro Steem blockchain gbanwee ọsịsọ karịa ndị ọzọ. Steem blockchain enweela “fork” ugboro 18 x[^8], ma mgbe ọbụla Hardfork mere, ọ bụ sọ otu chain na-akwudo oge ọbụla fork mechara.

### ChainBase

ChainBase[^9] bụ ebe nchekwa data nke blockchain, nke Graphene[^10] nọchiri na 2016. ChainBase na-emepe ọsịsọ ma mechikwa ọsịsọ, ọ na-akwado ohere iji ba n’ebe nchekwa data bịa n’egbochi ihe mmekpa ọbụla karịa ndị dị na mbụ. Ọ na-esi ike tupu ọ kwe ka nchekwa data mebie, ọ na-enye ohere “snapshotting” nchekwa data nille, ma nwee ike ị gbo ọtụtụ mkpa RPC site n’otu nchekwa.

### AppBase

AppBase bụ nzọ ụkwụ izizi dị na ịke multi-chain FABRIC. AppBase na-eme ka ọtụtụ ihe ndị na-mebe Steem blockchain bụrụ ihe mmebe site na ịke blockchains ndị ọzọ ma nhunye ha ka plugins. E nwere ike imelite Plugin ndị a ngwa ngwa n’ihi na ha anaghị achọ ka e megharịa blockchain niile. Nke a mere ka steemd[^11] karịsịa n'ịrụ ọrụ nke ọma ma ndi mfe ihazi ma gụọ.

A sị ka e kwube, AppBase na-eme ka ide (core) dị iche iche, ma ọ bụ kọmputa dị iche iche, hazie akụkụ steem blockchain dị iche iche. Nke a, ka wee pụta ihe n'ọrụ ọma ya kama ịchọ ka ide niile, na kọmputa niile nọ na ọgbakọ bia hazie akụkụ niile nke blockchain nwere. Ịme ka blockchain bụrụ ihe mmebe, ga-eme ya ka ọ rite uru niile dịịrị ihe mmebe nke kọmputa niile. Nke a bụ otu usoro dị oke mkpa n’ogologo usoro iji kee blockchain kwụzuru akwụzu.

## Njirimara ogige Steem

Steem blockchain na-arụ ụzọ ọrụ abụọ, nke mbụ dịka usoro na-emepụta ego ọgbara, bịa bụrụ ogige ọgbakọ ọhaneze. Njirimara ndị blockchain n’enye kwesịrị ka ọ kwado ihe abụọ a, ma nye ndị otu ya ahụmahụ bụ ọka ibe ma ha nwere njirimara abụọ a wee na-arụ ọrụ.

### Ntọala ndị e Mebere maka Ngwá Ọdịnaya

Steem n’enye ndi otu ya ikike puru iche ije wee bipụta ma chekwaa ọdịnaya ọbụla ozugbo dịka ederede n'ụdị ga-adịgide adịgide n’ime ledger blockchain na-adịghị mgbanwe. Oge ọbụla eji chekwaa ya n’ime blockchain, data ga-abịa dịịrị ọhaneze ka ndị ọrụ mmepe were ya wee rụọ ihe masiri ha. Ndị ọrụ mmepe na-enwe ike ị so ọdịnaya wee mekọrịta ozugbo n’ime blockchain site n’iji API. Ọtụtụ n’ime ngwa ndị mbụ blockchain nke ndị ọrụ mmepe were ike iji wee rụọ ihe bụ, aha akaụntụ, njikwa akaụntụ, nzaghachi, ntụnye aka, poostu.

### Native Name System

Wallet addresses nke ọtụtụ ọgbara blockchain nwere, dịka Bitcoin na Ethereum, e toola ha na-eji ogologo mkpụrụ okwu dị iche iche na ọnụ ọgụgụ, kama, wallet addresses a nwere ike ịme ka ọ siere ndi ọrụ ike ịzụ ahịa, n’ogige ndị ọzọ n’ihi na ọ siri ike igbu wallet address ndị a n’obi. Steem Blockchain na-eji aha ndi oru ya dika wallet address ha, nke na-akwalite ahumahu ndi oru, maka ndi choro izije ego ogbara n’ihi na ha ga enwe ike icheta wallet address ha n’isi onwe ha.

### Steem blockchain dollars (SBD)

Ọtụtụ ndị maara maka cryptocurrency na-agba mgbọ ịghọta etu ego ọgbara ịntanetị nke eji akwụ ụgwọ ga-esi wee baa uru dịka ego akwụkwọ. Iji bibie ndịiche dị n’etiti cryptocurrency (nke eji akwụ ụgwọ na ogige Steem) na ego onye obula maara, e kewapụtara ego ọhụụ nke a kpọrọ Steem Blockchain Dollars (SBD).

A rụrụ SBD etu ọ ga-esi wee yite otu U. S dollar, ka ọ ga-abụ ndị ọrụ nata ya ha ga-ama ihe ọ daa n'ọnụ dollar. Ego SBD na-enye ndị ji ya ego kwụ chịm, ma ọ bụrụ na ha achọọ idokwa ego ha ka ọ dị ka nke USD. A ga-ahụ ozi kọwara ihe gbasara Sbd nke ọma na Steem technical whitepaper.[^12]

### Mgbanwe n'ụdị onye na ibe ya

Steem blockchain na-ekesa ikike nye ndị otu ya iji gbanwere ego n’onwe ha, dị ka esi eme na gbanwe Bitshares.[^13] Ụdị gbanwo a n’enyere ndi otu ya aka iji STEEM na SBD wee zụọ ahịa n'aha ọha ebe onye ọbụla na-azụ ahịa n’isi onwe ya. Ndi otu Steem nwere ike ịtụ, goo ma ree ahịa, blockchain na-eji aka ya ahazi ahịa ọbụla a tụrụ. E nwere ebe (n'Ịntanet) ọhaneze ga enwe ike ịnweta akwụkwọ ebe e dere ihe a tụrụ nakwa ahịa ndị a zụrụ n’oge gara aga, nke onye ọbụla nwere ike iji wee nyochaa ma tulee ihe gbasara ahịa. Ndị otu Steem nwere ike ị so "gbanwe" wee rụrịta ụka site n’iji blockchain API, maọbụ e jiri GUI dịka nke dị na Steemit.com.[^14]

### Iji Escrow wee kwụ ụgwọ

Njirimara nchekwa blockchain nke bụ “anaghị ewechie aka klọọkụ azụ” bụ ihe dị nnukwu mkpa, a gbanyere na ọ nwere ụfọdụ ọnọdụ ebe ndị ọrụ anaghị akacha obi izijeere ndị ọzọ ego ọgbara ha, ọ kachasị ma ọ bụrụ na ọ nweghị ụzọ ha ga-esi enweta ego ya ma ọ bụrụ na onye otu nke ọzọ emeghi ihe ha kwekọrịtara. Steem blockchain, na-enye ohere ka ndị otu ya nwee ike izijere onwe ha ego, ma nwee onye akaebe ga-arụ ọrụ dịka “escrow service” (ya bụ dika onye ga-agba akaebe, ma jide ihe a zụrụ n’ahịa ganye na onye ọbụla emee ihe ha kwesịrị). Onye nke na-aru ọrụ dịka escrow ga-enwe ike ikpebi ma onye ọbụla emezuala ihe ha kwekọrịtara, bia were ego a tụnyere nye onye kwesịrị ịnata ya maọbụ nyeghachi ya onye zipụrụ ya.

### Usoro mgbanwe igodo nkeonwe

Steem nwere dịka mbụ na mbụ, udi igodo nchekwa nke na-eso usoro na-akwalite azumahia ọbụla – nke kwesịrị oke nchekwa ma o bụ nke kwesịrị obere nchekwa. Ụdị azụmahịa ndị kwesịrị obere nchekwa bụ nke ndị oha were ike ịhụ, dịka ịtụ aro na ide ozi. Ndị nke kwesiri oke nchekwa bụ igbanwo igodo nchekwa na izipu ozi/ego. Nke a na-eme ka ndị ọrụ nwee ike kwado ụdị ọnọdụ nchekwa dị iche iche maka igodo ha, nke a dabere n'ụdị ohere igodo ahụ na-akwado.

Igodo nkeonwe ndị a bụ Posting, Active na Owner. Igodo nzipu na enye akaụntụ ohere izipu, tụnye aro, hazie, tụnye aka, resteem[^15], na iso/kpọchie akaụntụ ndị ọzọ. Igodo nke dị ike (active) kwesịrị ọrụ ndị dị oke mkpa dịka izipu ego, ị mawanye/gbatuo azụmahịa, ịgbanwe Steem Dollars, ịtụnye aka nke ndị akaebe, ịtụ ahịa, na inweghachi igodo nzipu ka ọ dị ka ọ dị na mbụ. Igodo onye-nwe bụ nke eji eme ihe oge ọbụla ọ masịrị onye. Ọ bụ ya bụ igodo kacha ike n’ihi na ọ nwere ike igbanwo igodo ọbụla nke akaụntụ nwere, ọ na-agbwanwo ma igodo onye-nwe, nakwa iji gosi na ọ bụ gị nwe akaụntụ ị chọrọ ị napụta. Igodo a ekwesịghị na a ga-edebe ya n'Ịntanet, sọ mgbe eji ya eme ihe bụ ma ọ bụrụ na a chọọ ịgbanwe igodo ndị ọzọ, ma ọ bụ ịnapụta akaụntụ nwere nsogbu.

Steem na-enye ohere iji otu Master Password nke nwere ike ịchekwa igodo atọ a. Ọrụ weebụ ọbụla nwere ike iji Master Password nke na agbahe ma binye aka site n’iji igodo nkeonwe kwesịrị ekwesị. Master Passwords nwere ike ịme ndị otu ka ha kwenye na ụfọdụ ọrụ iji mee ka a ghara izipu igodo na ekwesịghị ebe ọzọ, ya mere ka ọ na amawanye ahụmahụ onye otu ma na-ahazi ogige e chekwara nke ọma ebe onye ahịa ga-ebinye aka.

### Ikike Dịịrị Ọtụtụ ndị Ịbinye Aka

Steem blockchain na-enye ohere iji kesaa otu ikike nye ọtụtụ ndị, nke a ga eme ka ọtụtụ ndi otu Steem nwee nketa oke n’otu ikike, maọbụ mee ka ọtụtụ ndị binye aka tupu azụmahịa ọbụla a bụrụ ihe nwere isi. A na-eme nkea dị ka e si eme ya na Bitshare[^16]ebe a na-enye igodo nke ọha/nkeonwe ọbụla arọ (weight), nakwa ebe mbibi/mbido ike ikike ha. Iji mee ka azụmahịa ọbụla bụrụ nke e kwekọrịtara na ọ bụ ezie, ọtụtụ ndị ga ebinye aka ka mgbakọ nke arọ ha nwee ike izute maọbụ karịa ebe mbido ikike ha.

### Ọtụtụ Ndị Ị Rite Uru N'otu Akwụmụgwọ

Maka ndeputa ọbụla e nwere ike ịnwe ọtụtụ ndị nwere mmasị na ego dịịrị akwụmụgwọ ya. Nkea gụnyere odee, odee so ibe ya, ndi na-akpọta onye, ndi na e hoostu weebụ, blọọgụ ndị na-agbakwụnye atumaro blockchain, na ndị na-awụ ngwa ọrụ ịntanetị. Weebụ ọbụla ma ọbụ ngwa ọbụla e ji wee rụọ ndepụta ma ọbụ atụmaro ga enwe ikike ị dozi etu a ga esi wee kwụọ ụgwọ dịịrị ndepụta ahu nye ọtụtụ ndị ọ danyeere. Nke a na akwado ọtụtụ ụdị ị gbakọ ka otu, bịa bụrụ ụzọ nye ogige ndị a wụrụ n’elu Steem blockchain, iji wee were otu ụzọ akwụmụgwọ e nyere ndi otu ha.

### Smart Media Tokens (SMT)

Smt bụ ego ọgbara e nwere ike ịwụ n’ime Steem blockchain. STEEM bụ SMT mbụ e nwere, mmasi usoro Smart Media Token bụ ịme ka ogige weebụ ndị dabere na ọdịnaya nakwa ngwa weebụ ndị ọzọ nwee nha-anya ego, site na-ịnye ohere ka ndị mmadụ nwee ike ịke ego ọgbara nwere ụkpụrụ/njirimara dịka nke STEEM, mana e nwere ike imezi ha ka ha soro usoro nke mmasị nke ọgbakọotú ikuku ọbụla site n’ịme ka a gbaa ndị otu ha ume, bịa mee ka weebụ maọbụ ngwa ndị a nwee ụdị ọganihu STEEM. A ga-afụ ozi ndi ọzọ n’ime Smart Media Tokens whitepaper[^17].

### Ịnapụta Akaụntụ E Mebiri

Ọ bụrụ na akaụntụ onye otu ọbụla nwee nsogbu, ha nwere ike igbanwo igodo ha site n’iji igodo onye-nwe nkeonwe ha. Ọ bụrụ na onye mmegide ahụ mebiri igodo-onye-nwe nkeonwe akaụntụ a, bia gbanwo okwungafe ya, a ga-enye onye otu ahụ mkpụrụ ụbọchị iri ato (30) iji zije igodo nkeonwe ha ji n’oge mbụ nye Steem, na usoro nke mbu ị napụta akaụntụ e zuru na ohi, bia nyeghachi ha ikike akaụntụ ha. Ndị nwere ike ịnye ohere a bụ ndị maọbụ onye na-anabata ndi ọhụụ n’ime Steem. Ọ bụghị iwu na onye n’edeba aha ga arụrụ ndi otu ya ọrụ a, mana ọ na enye aka ịkwalite uru ahụmahụ onye na edeba ndị ọhụụ.

### Nchekwa Site na Mkpọchi-oge

Ọ bụrụ na ọ nwere onye òtù ọbụla igodo-onye-nwe ya nwere nsogbu, onye mmegide ga enwe ikike n'ebe ego niile dị na akaụntụ ya dị. N'ihi na anaghị enwe ike ị megharị ahịa ọ bụla a zụrụ n'ime ya, ndị otu ya enweghị ike ị nweta ego ha ọzọ ma ọ bụrụ na e zuru ya.

Steem blockchain na-enye ndị otu ya ohere ịchekwa STEEM ha nakwa ego SBD ha n'ime akaụntụ ndebe ego, ị ji hụ na agaghị e wepụ oge ọ bụla ganye na mkpụrụ ụbọchị atọ a gafee. Tinyeere ya, STEEM e debere n'usoro oge nwepu izu ụka iri na atọ (13), bụ sọ otu ụzọ n'ime iri na atọ (1/13) kwa izu ụka ka a ga-enwe ike ị na-ewepụ, ma mkpụrụ ụbọchị asaa gafee. Nkwechi-oge ndị a na-egbochi ndị ohi ị nwe ikike na-ebe ego niile onye otu Steem dị ngwa ngwa, nke a ga-eme ka onye kwesịrị ịnwe ya bụ akaụntụ nwee ohere iji napụta ya tupu e wepụsịa ego ahụ.

### Ịgbachi ókè Bandwidth na emume efu

N'ihi na a na-akwụ ndị akaebe ụgwọ site na mmawanye ego ọgbara ọhụụ, ọ dịghị mkpa ịdọ ndị otu ọbụla ụgwọ iji wee gbanye blockchain. Sọ ihe ga eme ka a naa ha ego, ga abụ iji gbachi ndị otu Steem ịzụ ọtụtụ ahịa n'enweghị isi, nke nwere ike ịmekpa blockchain ahụ.

Iji mee ka onye ọbụla nwere ogige Steem wee na-arụ ọrụ etu ọ kwesịrị, e nyere onye ọbụla bandwith nwere mgbachi. Oge ọbụla onye otu ọbụla ji blockchain wee rụọ ọrụ dịka ị zipụ ego, ịde ọdịnaya, na ịtụnye aka, otu ụzọ bandwidth ha a pụọ. Ọ bụrụ na onye òtù e mefusịa oké bandwidth ya, ha ga emezu ụfọdụ emume ndị ọzọ tupu a gbanwee bandwidth ha.

Iji rụọ ọrụ, mgbachi bandwidth dabere n'etu esi eji network arụ ọrụ, nke a ga eme ka onye otu ọbụla nwee bandwidth karịa ma ọ bụrụ na ndị nọ na netwọk belata. Oké ikike iji bandwidth a n'enye akaụntụ ọbụla na a debere na oké Steem Power onye otu ahụ nwere, ya bụ na onye òtù ọbụla ga enwe ike ị mawanye bandwidth ha site n'inweta Steem Power ọzọ.

## Mmechi

Usoro akwụmụgwọ na ịgba ume nakwa ego ọgbara nke Steem blockchain n'enye bụ ndị e mere iji mee Steem ụzọ pụrụ iche onye ọbụla ga-eji abanye na ama cryptocurrency. A na-arụ usoro emume blockchain site n'ịnabata n'uju, ụdị ego nakwa ogige e bu n'obi. A gbakọọnye etu Steem si arụ ọrụ ngwa ngwa nakwa etu esi eji ya azụ ahịa n'efu, Steem nọ n'ọnọdụ Ịbụ otu n'ime ndị ọgbara blockchain sepụtara isi nke ndị mmadụ ji arụ ọrụ na mba ụwa niile.

[^1]: Delegated Proof of Stake Position Paper. Grigg, 2017. https://steemit.com/eos/@iang/seeking-consensus-on-consensus-dpos-or-delegated-proof-of-stake-and-the-two-generals-problem

[^2]: To differentiate it from the term for its blockchain, the correct spelling of Steem’s native digital token is STEEM.

[^3]: Transaction Volumes: Transactions Per Second Report. Steem Witness and user “@roadscape”. https://steemit.com/blockchain/@roadscape/tps-report-2-the-flippening

[^4]: Proof-of-Work. Wikipedia. https://en.wikipedia.org/wiki/Proof-of-work\_system

[^5]: Stolen Account Recovery initiation for Steemit.com users: 07-13-2017 https://steemit.com/recover\_account\_step\_1

[^6]: Bitcoin Scalability Problem https://en.wikipedia.org/wiki/Bitcoin\_scalability\_problem

[^7]: DPoS Whitepaper https://steemit.com/dpos/@dantheman/dpos-consensus-algorithm-this-missing-white-paper

[^8]: https://steemit.com/steemit/@steemitblog/proposing-hardfork-0-20-0-velocity

[^9]: ChainBase Release https://steemit.com/steem/@steemitblog/announcing-steem-0-14-4-shared-db-preview-release

[^10]: Graphene Documentation http://docs.bitshares.org/

[^11]: The component of the Steem blockchain framework responsible for processing transactions and the distribution of rewards.

[^12]: Steem Whitepaper https://steem.io/SteemWhitePaper.pdf

[^13]: Bitshares Decentralized Exchange http://docs.bitshares.org/\_downloads/bitshares-general.pdf

[^14]: Steemit.com Currency Market https://steemit.com/market

[^15]: “Resteem” is the term used in the Steem blockchain for when a user shares the content with their followers.

[^16]: Bitshares Flexible Identity Management http://docs.bitshares.org/\_downloads/bitshares-general.pdf

[^17]: Smart Media Tokens Whitepaper https://smt.steem.io/smt-whitepaper.pdf