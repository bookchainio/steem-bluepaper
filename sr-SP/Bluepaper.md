![](\headerimage.png)

## Увод

Steem нуди скалабилни blockchain протокол[^1] за јавно доступан и непроменљив садржај, уз брзи дигитални токен (звани STEEM) којим се трансакције врше без икакве накнаде,[^2] а који омогућава људима да зараде крипто валуту користећи властити ум (у енглеском се тај процес назива "Proof-of-Brain", "Доказ постојања свести"). Два градивна елемента су уткана у овај протокол, blockchain и токен. Међусобно су зависни, чиме се обезбеђује сигурност, непроменљивост и трајност, тако да је њихова повезаност нераскидива. Steem протокол већ годинама доказује своју ефикасност, а по броју обављених трансакција је одавно превазишао Bitcoin и Ethereum.[^3]

Када га упоредимо са другим blockchain-овима, Steem се издваја јер представља прву јавно доступну базу података за непроменљив садржај у облику "чистог текста" (енг. "plain text"). Уз то, Steem доноси и уграђени механизам за награђивање. Наведене особине Steem чине платформом за јавно објављивање садржаја, са које било која интернет апликација може скинути и поделити податке, при чему се награђују они који су допринели садржају.

У свету крипто-валута, јединствена својства STEEM-а га истовремено чине и "паметним" и "друштвеним" у односу на друге валуте, попут Bitcoin-а и Ether-а. Томе доприносе две особине токена. Прва је постојање фонда за награђивање аутора садржаја и оних који гласају садржај (пул награда, енг. "rewards pool”). Друга особина је постојање система гласања која се ослања на мудрост корисника (енг. wisdom of the crowd) да процене који садржај је вредан да заслужи наградне токене. Комбинација наведених својстава чини поменути "Доказ постојања свести", а који се сам темељи на "Доказу рада"[^4] (енг. "Proof of work"). За остварење циљева, дистрибуције токена члановима заједнице, неопходан је људски рад. Доказ постојања свести даје STEEM-у централну улогу у охрабривању чланова заједнице да додају вредност заједници и омогуће њен даљи раст.

Поред наведеног напретка на пољу blockchain-а и токена, Steem као целина пружа додатне напредне погодности како би задовољство крајњег корисника подигао на виши ниво. У те функције спадају опције за враћање украденог налога[^5], посредовање трећих лица приликом пружања финансијских услуга (енг. escrow), штедни рачуни, промовисање садржаја од стране корисника, као и оцењивање репутације корисника. Све се ово обавља у свега 3 секунде, колико је потребно за одобрење трансакције, без икаквих трошкова обраде. Све наведено омогућава подршку мисији стварања паметне и друштвене крипто-валуте, намењене заједници креативих аутора на читавом интернету.

## Доказ постојања свести: паметни и друштвени токени

Систем токена којим се награђују корисници који доприносе развоју заједнице, захтева постојање механизама за оцењивање друштвене вредности садржаја. Ми тај систем називамо ”Доказ постојања свести”.

### Фонд награда ("Како настају токени?")

Један од најиновативнијих (уједно и најчешће погрешно схваћених) појмова Steem blockchain-а јесте фонд награда из кога се токени дистрибуирају ауторима садржаја. Да би се разумело шта је фонд награда, прво се мора разумети како се токени производе у DPoS blockchain-има, а како у PoW blockchain-има. У традиционалним PoW blockchain-има, токени се производе стално, али се додељују насумично људима чије машине обављају рад, а које обично називамо рударима (енг. miners).

За разлику од PoW криптовалута, токени у Steem-у се производе устаљеном брзином од једног блока на сваке три секунде. Ти токени се затим деле различитим типовима учесника у систему и то је дефинисано правилима blockchain-а. Различити типови корисника, аутори, потврдиоци трансакција (енг. witnesses) и гласачи (енг. curators) се такмиче за токене на више начина који су специфични за сваки тип корисника. За разлику од традиционалних PoW начина дистрибуције, где се рудари такмиче сировом снагом својих рачунара, корисници Steem мреже су подстакнути да се такмиче тако што ће додавати креативну вредност мрежи.

Стопа којом се стварају нови токени је дефинисана децембра 2016. и она износи 9,5% годишње. Стопа ће се даље смањивати за 0,01% после сваких 250.000 блокова, односно око 0,5% годишње. Инфлација ће наставити да се смањује по овој стопи све док не достигне 0,95%, што ће се догодити за отприлике 20,5 година.

Од нових токена које Steem blockchain креира сваке године, 75% токена чине "наградни фонд" који се дистрибуира ауторима садржаја и гласачима. 15% се дистрибуира корисницима који имају токене на "штедном рачуну" (енг. vested), а преосталих 10% се дистрибуира потврдиоцима трансакција, који заправо производе блокове и суделују у Steem-овом DPoS консензусном протоколу.

#### Награде за креаторе садржаја и гласаче

Корисници који производе забаван и поучан садржај додају креативну вредност мрежи, чиме привлаче нове кориснике на платформу и задржавају старе. То помаже дистрибуцији крипто-валуте већем броју корисника, што уједно значи и већу заступљеност саме мреже. Корисници који процењују квалитет садржаја и који гласају за своје омиљене постове играју значајну улогу у расподели крипто-валуте до корисника који стварају највреднији садржај. Blockchain на основу принципа колективне мудрости награђује оба типа корисника, и креаторе и гласаче, применом гласања са тежинским коефицијентом (енг. "stake-weighted").

#### Како токени на штедном налогу одређују расподелу награда

Стеем ради по принципу један-STEEM, један глас. Према овом моделу, појединци који су највише допринели платформи, а што се мери количином STEEM-а њиховом штедном рачуну, имају највише утицаја на то како се оцењују нови садржаји. Износ на штедном рачуну (енг. stake) се може купити или зарадити. Корисници не могу стећи додатни утицај тако што ће поседовати више налога, јер се једним налогом и одређеном сумом на штедном рачуну остварују потпуно исти утицај као и поседовањем већег броја налога који у збиру имају исту суму на штедним рачунима. Једини начин на који корисници могу да повећају свој утицај на платформи јесте да повећају биланс на свом штедном рачуну.

Стеем даље омогућава члановима да гласају STEEM-ом само ако се посвете 13-онедељном плану (енг. "vesting schedule") који се назива "Steem Power". Вероватно је најлакше објаснити класичним банкарским речником: имате слободне STEEM токене (кеш). Њих можете да ставите на штедни налог (сада имате удео, "stake"), који се стално орочује на 13 недеља. То се сада назива "Steem Power", који Вам омогућава прилив камате и даје Вам могућност утицајнијег гласања, по принципу један STEEM - један глас. Захваљујући моделу награђивања садржаја и самих гласача по принципу тежинског коефицијента, повећава се дугорочна вредност STEEM-а који чланови заједнице чувају.

## Брзина и скалабилност на Steem Blockchain-у

Steem blockchain је осмишљен да буде један од најбржих и најефикаснијих blockchain-ова који постоје, што је неопходан предуслов да би се могао подржати проток садржаја на друштвеној платформи већој од Reddit-а. Steem је већ надмашио Bitcoin у броју трансакција, а могао би подржати и преко 10.000 трансакција у секунди.

### Доказ о делегираном улогу (DPoS)

Како су често ограничени доказом о раду (PoW)[^6], многи blockchain протоколи не могу обављати више од три трансакције у секунди, што је тек малени део укупног светског финансијског промета. Како је Steem-у било потребно да ради на знатно већој скали и да остварује значајно већу брзину у односу на PoW алгоритме, креатори Steem-а су посегнули за мање познатим алгоритмом који се назива "доказ о делегираном улогу" (енг. "Delegated Proof of Stake, DPoS")[^7]. Тиме су ударени темељи могућностима да Steem користе милијарде корисника.

Захваљујући DPoS алгоритму, Steem blockchain је у стању да генерише нови блок на сваке 3 секунде уз минимално оптерећење рачунара. То уједно значи да blockchain може да обрађује више трансакција и да у себи садржи знатно више информација, што укључује и садржај који корисници стварају.

Правила фунционисања мреже се дефинишу онда када се догоди "Hard fork". Наиме, потврдиоци трансакција (енг. witness), који су изабрани тежинским гласовима, по DPoS принципима, могу брзо и ефикасно одлучити хоће ли или неће дефинисати нови сет правила - hard fork. То Steem blockchain протоколу омогућава да брже еволуира у поређењу са другима. Steem blockchain је већ доживео 20[^8] hard fork-ова, а сваки пут после hard fork-а, остајао би само један ланац.

### ChainBase

ChainBase[^9] представља део базе података blockchain-а, који је 2016. године заменио Graphene[^10]. ChainBase подржава паралелни приступ бази података и мање је склон падовима у односу на своје претходнике, а одликује га и брже време учитавања и излаза. Такође је мање склон оштећењима базе података, омгућује тренутно уснимавање стања читаве базе података (енг. snapshotting) и може опслуживати више RPC захтева из исте меморије.

### AppBase

AppBase је први корак у стварању вишеланчаног FABRIC-a. AppBase омогућује многим компонентама Steem blockchain-a да постану модуларне, стварајући додатне blockchain-ове без консензуса као специјализоване plugin-е. Ти plugin-и се даље могу ажурирати знатно брже јер не захтевају поновно учитавање читавог blockchain-а. То steemd[^11] чини пуно ефикаснијим и једноставнијим за одржавање и надограђивање.

Практично говорећи, AppBase омогућава различитим језгрима (енг. cores), или чак различитим рачунарима, да одржавају засебне делове Steem blockchain-а. То је знатно ефикасније од тога да свако језгро и сваки рачунар у мрежи одржава читав blockchain. Модуларизација blockchain-а омогућава да се у потпуности искористи предност модуларне природе рачунара. Ово представља мали, али нужан корак у мукотрпном процесу стварања потпуно паралелног, потпуно оптимизованог blockchain-а.

## Својства платформе Steem

Steem blockchain обавља двоструку улогу: служи као дигитални систем за обраду токена, и као платформа за друштвене медије. Карактеристике које нуди blockchain морају да подрже обе наведене улоге, при чему је искуство корисника приликом коришћења платформе стављено у први план.

### Примитиве дизајниране за апликације са садржајима

Steem корисницима нуди јединствену могућност објављивања и чувања различитих врста садржаја, директно и трајно, у непроменљивој "књизи" blockchain-а у формату чистог текста (енг. plain text). Једном када се подаци усниме на blockchain, подаци постају јавно доступни програмерима да из њих стварају нове производе. Девелопери интерагују са садржајем директно у blockchain-у помоћу доступних API-ја. Неке од blockchain примитива које стоје девелоперима на располагању укључују имена налога, постове, коментаре, гласове и билансе стања рачуна.

### Систем изворних имена

Адресе новчаника које користе многе blockchain технологије, попут Bitcoin-а и Ethereum-а, некада су се састојале од дугих низова насумичних слова и бројева. Ипак, адресе новчаника у том формату могу знатно отежати обављање трансакција са другим корисницима у типичном окружењу друштвених медија, јер се корисници свакако не могу сетити тако компликованих адреса. Steem blockchain уместо тога употребљава корисничко име сваког корисника као адресу новчаника, чиме се побољшава корисничко искуство, јер се приликом слања токена адреса може проверити на најједноставнији могући начин.

### Steam Blockchain Долари (SBD)

Многи корисници који се по први пут сусрећу са крипто-валутом имају потешкоће да схвате како "чаробни интернет токени", додељени преко неке платформе, заправо могу имати стварну вредност. Како би се корисницима помогло да премосте јаз између традиционалног, "фиат новца" и токена који представљају крипто-валуту која се додељује преко платформе, креирана је нова крипто-валута под називом Steem Blockchain Долар (SBD).

SBD токени су дизајнирани тако да по својој вредности буду блиско повезани с једним доларом, тако да корисници који их примају знају колико отприлике вреде у "правим доларима". SBD токени такође нуде релативно стабилну крипто-валуту за кориснике који желе да сачувају стабилну вредност свог налога у односу на USD. Детаљније техничко објашњење се може наћи у Steem техничком упутству (енг. whitepaper).[^12]

### Децентрализована мењачница

Steem blockchain нуди децентрализовану мењачницу за токене, налик на мењачницу Bitshares.[^13] Мењачница омогућује корисницима да међусобно конвертују своје STEEM и SBD токене путем јавног децентрализованог тржишта, без посредника. Корисници имају могућност да задају жељени однос вредности, и за куповину и за продају, а blockchain потом аутоматски проналази парове корисника чије се понуде подударају. На располагању корисницима је и јавно доступна листа склопљених понуда која се може користити за анализу тржишта. Корисници могу директно да комуницирају са мењачницом преко API-ја за blockchain, или путем интерфејса (GUI), попут онога на Steemit.com.[^14]

### Плаћања преко трећих лица (Escrow)

Важно својство blockchain-а које доноси безбедност, јесте непроменљивост обављених трансакција. Ипак, има пуно примера у којима се корисници не осећају нарочито пријатно када знају да се токени које шаљу другој особи ни на који начин не могу повратити ако се партнер не придржава договора. Steem blockchain омогућава корисницима да међусобно шаљу токене и преко треће стране (посредника) која је означена као пружалац "escrow услуга". Корисник који делује као посредник може да одреди јесу ли испуњени услови договора и да сходно с тим одлучи да ли ће исплатити средства, или ће их вратити пошиљаоцу.

### Хијерархијска структура приватног кључа

Steem користи хијерархијски систем приватних кључева, који олакшава трансакције које захтевају ниску или високу сигурност. По томе је Steem јединствен на тржишту. Низак ниво сигурности се примењује за трансакције које се односе на социјалне интеракције, на слање чланака или коментара. Високе мере сигурности се примењују за трансфере крипто-валута или за промене осталих кључева. Дате могућности корисницима пружају различите нивое сигурности, у зависности од тога чему се којим кључем приступа.

Постоје три врсте приватних кључева: Posting (за објављивање), Active (активни) и Owner (власнички). Posting кључ дозвољава да се преко налога објављују постови, коментари, да се врше исправке у објављеним текстовима, да се гласа и resteem-ује (као "Share" на осталим мрежама)[^15] и да се прате/мутирају остали налози. Active кључ је намењен за осетљиве задатке у које спадају пренос средстава, power up/down штедног налога, конверзија Steem Долара у Steem, постављање понуда за мењачницу, гласање за потврдиоце трансакција и за ресетовање Posting кључа. Owner кључ намењен да се користи само када је то неопходно. У питању је најмоћнији кључ којим се може променити било који кључ налога, укључујући и сам власнички кључ, а њиме се уједно и доказује власништво над налогом током процеса опоравка налога (eng. recovery). Идеално би било да га чувате ван мреже, offline, и да га употребљавате само онда када имате потребу да промените друге кључеве рачуна или да повратите налог.

Steem такође поједностављује употребу главне лозинке којом се шифрују сва три кључа. Web услуге могу користити главну лозинку којом се дешифрује и потписује неки од тражених приватних кључева. Главне лозинке могу допустити корисницима да имају поверење у одређене сервисе и да се на тај начин заштите од тога да се њихови кључеви даље деле, што свакако побољшава корисничко искуство и сигурност клијента.

### Опција вишеструког потписивања

Steem blockchain омогућава да се надлежност подели на више ентитета, тако да већи број корисника може да има исти степен овлашћења над ентитетом, или да више ентитета буде захтевано како би се одобрила трансакција. Процес се врши на исти начин као код Bitshares[^16], при чему се сваком пару јавног/приватног кључа додељује одређени коефицијент тежине, а приступ се дозвољава тек онда када се пређе дефинисани праг вредности. Примера ради, да би трансакција била ваљана, довољно ентитета мора да обезбеди потпис како би збир тежина потписа прешао праг.

### Вишеструки примаоци бенефиција

За сваки пост може постојати низ различитих људи који ће остварити финансијску добит у виду награде. То укључује аутора, могуће коауторе, оне који су дали своје препоруке, услуге хостинга, блогове који уграђују елементе датог blockchain-а у своје садржаје или девелопере који су развили алате. Према томе, било која web-страница или алат који се користи за писање поста или коментара, може да одреди како ће се награде добијене од објављивања тог садржаја расподелити. Захваљујући томе, могући су бројни видови сарадње, као и опција узимања процента награде корисника зарад добробити платформе која је базирана на Steem blockchain-у.

### Smart Media Токени (SMT)

Smart Media Токени су изворни токени који се могу стварати на Steem blockchain-у. STEEM је први SMT који је настао, а Smart Media Токен протокол има за циљ уновчавање садржаја web-страница и апликација широм web-а, тако што ће допуштати људима да креирају токене који поседују својства слична STEEM-у, али се истовремено могу прилагодити тако да одговарају специфичној визији било које online заједнице. Како је STEEM већ постигао планетарни успех, то може бити подстицај и за остале web-странице и апликације. Више техничких детаља о овој теми можете наћи у документу под називом "Smart Media Tokens whitepaper"[^17].

### Враћање украденог налога

Ако корисници процене да им је налог угрожен, постоји могућност да се помоћу Owner кључа (власничког) промене остали кључеви. У случају да хакер ипак успе да дође до неког приватног кључа и промени лозинку, корисник има рок од 30 дана да пошаље претходни приватни кључ преко процеса за враћање украденог налога, а који је у надлежности Steem-а, и да на тај начин поврати контролу над својим налогом. По томе је Steem јединствен на тржишту. Ову опцију такође може понудити и особа или фирма која пружа услуге регистрације на Steem. Ипак, ова опција је дата само као препорука која побољшава корисничко искуство, али не и обавеза онога ко пружа регистрацију.

### Сигурност остварена "временском бравом"

Ако би се догодило да Active или Owner кључ падне у погрешне руке, нападач би добио приступ свим средствима која се налазе на рачуну. Будући да су blockchain трансакције неповратне, након обављене крађе, корисници немају начин да своја средства поврате.

Steem blockchain омогућује корисницима да своје STEEM и SBD токене чувају у виду штедног рачуна, при чему им се може приступити тек након истека периода од 3 (три) дана. Осим тога, STEEM који је на "ороченом рачуну" (енг. vest-ован у виду Power-а), може се у потпуности повући са рачуна тек након истека периода од 13 (тринаест) недеља, при чему се исплате врше сваке недеље, у износу од 1/13 укупне суме. Наведени примери временских брава спречавају нападаче да сва средства искористе одмах и тиме уједно дају могућност легитимном власнику да поврати контролу над својим средствима пре него што буду у потпуности повучена.

### Ограничавање пропусне моћи мреже, за операције без надокнаде

Будући да су потврдиоци трансакција у потпуности плаћени стварањем нових токена, не постоји потреба да корисници плаћају обраду трансакција и на тај начин покривају трошкове рада blockchain-а. Једини разлог за наплату трошкова обраде би могло бити одвраћање корисника од тога да издају захтеве за нерезонски велик број трансакција, чиме би могли да угрозе перформансе blockchain-а.

Како би се дефинисала разумна ограничења за употребу система, сваки корисник је лимитиран пропусним опсегом мреже (енг. bandwidth). Сваки пут када корисници изводе операције на blockchain-у, у које спадају трансфери токена, објављивање садржаја и гласање, они користе део пропусне моћи мреже који им припада. Ако корисник ипак прекорачи допуштено ограничење, мора да сачека да се додељена пропусна моћ обнови пре него што настави са својим активностима.

Ограничења везана за пропусну моћ мреже се стално коригују, у зависности од опште употребе мреже, тако да корисници имају мање строга ограничења када је активност на мрежи генерално ниска. Количина додељене пропусне моћи мреже је директно пропорционална Steem Power-у који корисник поседује, тако да корисници могу повећати свој лимит тако што ће уложити више у свој Steem Power.

## Закључак

Јеинствени систем награђивања које нуди Steem blockchain и пратећи токени, дизајниран је са намером да створи најбољу улазну платформу у крипто-свет. Перформансе blockchain-а су стога дизајниране тако да омогуће масовно прихватање крипто-валуте и платформе у целини. Када се све наведено укомбинује са готово тренутном обрадом трансакција, без икаквих трошкова, Steem се намеће као светски лидер на подручју blockchain технологија.

[^1]: Delegated Proof of Stake Position Paper. Grigg, 2017. https://steemit.com/eos/@iang/seeking-consensus-on-consensus-dpos-or-delegated-proof-of-stake-and-the-two-generals-problem

[^2]: To differentiate it from the term for its blockchain, the correct spelling of Steem’s native digital token is STEEM.

[^3]: Transaction Volumes: Transactions Per Second Report. Steem Witness and user “@roadscape”. https://steemit.com/blockchain/@roadscape/tps-report-2-the-flippening

[^4]: Proof-of-Work. Wikipedia. https://en.wikipedia.org/wiki/Proof-of-work\_system

[^5]: Stolen Account Recovery initiation for Steemit.com users: 07-13-2017 https://steemit.com/recover\_account\_step\_1

[^6]: Bitcoin Scalability Problem https://en.wikipedia.org/wiki/Bitcoin\_scalability\_problem

[^7]: DPoS Whitepaper https://steemit.com/dpos/@dantheman/dpos-consensus-algorithm-this-missing-white-paper

[^8]: https://steemit.com/steemit/@steemitblog/proposing-hardfork-0-20-0-velocity

[^9]: ChainBase Release https://steemit.com/steem/@steemitblog/announcing-steem-0-14-4-shared-db-preview-release

[^10]: Graphene Documentation http://docs.bitshares.org/

[^11]: The component of the Steem blockchain framework responsible for processing transactions and the distribution of rewards.

[^12]: Steem Whitepaper https://steem.io/SteemWhitePaper.pdf

[^13]: Bitshares Decentralized Exchange http://docs.bitshares.org/\_downloads/bitshares-general.pdf

[^14]: Steemit.com Currency Market https://steemit.com/market

[^15]: “Resteem” is the term used in the Steem blockchain for when a user shares the content with their followers.

[^16]: Bitshares Flexible Identity Management http://docs.bitshares.org/\_downloads/bitshares-general.pdf

[^17]: Smart Media Tokens Whitepaper https://smt.steem.io/smt-whitepaper.pdf