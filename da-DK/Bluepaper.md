![](\headerimage.png)

## Indledning

Steem er en blockchain-protokol[^1]til offentligt tilgængeligt og uforanderligt indhold med en hurtig og gebyrfri digital token (kaldet STEEM)[^2]som gør det muligt for mennesker at tjene på deres hjernekapacitet (kaldet "Proof Of Brain"). Protokollens to byggesten, blockchain og token, er indbyrdes afhængige af hinanden for så vidt angår sikkerhed, uforanderlighed og bevaringsintegritet. Steem har med succes været i drift i over et år, og har oversteget både Bitcoin og Ethereum i antal behandlede transaktioner.[^3]

Sammenlignet med andre blockchains, skiller Steem sig ud som den første offentligt tilgængelige database over uforanderligt indhold lagret som ren tekst, sammen med en indbygget incitamentsmekanisme. Det gør Steem til en offentlig publiceringsplatform som enhver internet-applikation kan trække data fra og dele data med, og som belønner det mest værdifulde indhold.

STEEMs unikke egenskaber gør kryptovalutaen både "smart" og "social" sammenlignet med andre valutaer som f. eks. bitcoin og ether. Det skyldes to nye token-funktioner. Den første er en pulje tokens, der er dedikeret til belønning for oprettelse og udvælgelse af indhold (kaldet "belønningspuljen"). Den anden er et afstemningssystem, der baseret på kollektivets vurdering, afgør værdien af indhold og fordeler tokens derefter. Kombineret, kaldes disse to unikke funktioner Proof-of-Brain, og kan ses som en videreudvikling af Proof-of-Work[^4], men med hovedvægt på menneskers arbejde, for at afgøre fordelingen af tokens til fællesskabets deltagere. Proof-of-Brain gør STEEM til et værktøj, der kan bruges til at bygge evigt voksende fællesskaber, der via den indbyggede belønningsstruktur, motiverer deltagere til at tilføre værdi.

Udover videreudvikling af blockchain- og tokenteknologi, byder Steem herudover på avancerede features, der forbedrer brugeroplevelsen, som f. eks. gendannelse af stjålne konti[^5], depot-tjenester, brugerfremhævet indhold, et omdømmesystem og opsparingskonti. Alt sammen udført på en måde, der giver brugere tre muligheder for 2. bekræftelse og uden gebyr på transaktioner. Alt sammen understøtter misionen om at bringe smart og social valuta til indholdsdistributører og fællesskabsudviklere på internettet.

## Proof of Brain: Smarte og sociale tokens

Tokensystemer, der belønner brugerne, når de bidrager til det token-baserede fællesskab, kræver mekanismer til at anslå og fastsætte indholds sociale værdi: Vi kalder det "Proof-of-Brain".

### Belønningspuljen ("hvor kommer tokens fra?")

Et af de mest innovative (og hyppigst misforståede) aspekter ved Steem blockchain, er belønningspuljen, hvorfra tokens distribueres til skaberne af værdifuldt indhold. For at forstå, hvad belønningspuljen er, skal man først forstå, at tokens skabes på en anden måde i blockchains, der bruger Delegated Proof of Stake (DPoS), end blockchains, der bruger Proof of Work. I traditionelle PoW blockchains, produceres tokens med fast interval men gives tilfældigt til den maskine, der udfører arbejdet ("miners").

I modsætning til PoW-baserede valutaer, genererer Steem et fast antal tokens hvert tredje sekund når en ny block skabes. Disse tokens distribueres til forskellige aktører i systemet, baseret på regler defineret i blockchainen. Aktørerne - Indholdsskabere, vidner og kuratorer - konkurrerer på specialiserede måder om disse tokens. I modsætning til måden PoW-baseret distribution foregår, hvor minere konkurrerer på rå regnekraft, tilskyndes aktører i Steem-netværket til at konkurrere på måder, der skaber værdi for netværket.

Hastigheden hvormed forøgelsen af tokens sker, blev sat til 9,5 % per år fra december 2016, og hastigheden reduceres med 0,01% for hver 250.000 skabte blocks, svarende til ca. 0,5% om året. Inflationen reduceres i dét tempo, indtil den efter ca. 20½ år rammer 0,95 %.

Af alle nye tokens, Steem Blockchainen genererer hvert år, går 75 % til belønningspuljen, hvorfra de fordeles til indholdsskabere og -kuratorer. 15 % fordeles til eksisterende token-indehavere og 10 % fordeles blandt de vidner, der tilsammen producerer nye blocks i Steems DPoS-konsensusprotokol.

#### Belønninger til indholdsskabere og -kuratorer

Brugere, der producerer indhold, tilfører værdi til netværket ved at udarbejde materiale, der dels tiltrækker nye brugere til platformen og dels underholder og engagerer eksisterende brugere. Dette bidrager til at fordele valutaen til en bredere skare af brugere og øger netværkseffekten. Brugere, der tager sig tid til at vurdere og stemme på indhold, spiller en vigtig rolle for distributionen af valutaen til de brugere, der tilføjer størst værdi. Blockchainen belønner begge disse aktiviteter i forhold til en værdi baseret på en Stake-vægtet vurdering af kollektivets visdom indsamlet i stemme-systemet.

#### Stem med Stakede tokens for at afgøre tildelt belønning

Steem fungerer efter et én SEEM, én stemme-princip. Med denne model har de, der har bidraget mest til platformen udmålt i saldoen på deres konto, mest indflydelse på bidrags scorer. Stake kan købes eller tjenes. Brugere kan ikke opnå yderligere indflydelse ved at have flere konti, eftersom en enkelt konto med en given Stake, har samme indflydelse som to konti med samme Stake tilsammen. Den eneste måde brugere kan øge deres indflydelse i platformen, er ved at øge deres Stake.

Herudover giver Steem kun medlemmer lov til at stemme med STEEM, der har været gennem en 13 ugers optjeningsperiode kaldet Steem Power. På den måde har medlemmer et økonomisk incitament til at stemme på en måde, der øger værdien af deres STEEM over en længere periode.

## Hastighed og skala på Steem Blockchain

Steem blockchain er designet til at være en af de hurtigste og mest effektive blockchains der findes. Det er nødvendigt for at kunne understøtte den mængde trafik, der forventes på en platform til et socialt medie, der er større end Reddit. Steem har allerede overgået Bitcoin i antal transaktioner og kan skaleres yderligere op til at klare 10.000 eller flere transaktioner i sekundet.

### Delegated Proof of Stake (DPoS)

Det hyppige flaskehalsproblem for blockchains baseret på Proof-of-Work (PoW)[^6] er, at de ikke kan skalere til mere end 3 transaktioner i sekundet, hvilket kun udgør en brøkdel af verdenens samlede finansielle trafik. Steem havde brug for langt større kapacitet og hastighed end man kan opnå med PoW, så en mindre kendt algoritme ved navn Delegated Proof of Stake (DPoS)[^7] blev anvendt som grundlag for en blockchain til at huse milliarder af brugere.

På grund af DPoS, kan Steem blockchain generere en ny block hvert 3. sekund med minimal regnekraft. Det betyder at blockchainen kan behandle flere transaktioner og rumme mere information, herunder også indhold.

Ved at definere reglerne for hvornår en hard fork sker, kan vidnerne valgt af DPoS-netværket hurtigt og effektivt beslutte hvorvidt man skal gå videre med den foreslåede hard fork. Derfor udvikler Steem blockchain sig hurtigere end mange andre. Steem blockchain har allerede gennemført 18 succesfulde forks[^8], og hver gang en hard fork udføres, videreføres kun den ene af kæderne.

### ChainBase

Chainbase[^9] er databasedelen af blockchain stack'en og den som erstattede Graphene[^10] i 2016. ChainBase har hurtigere load- og exit-tider, understøtter parallel adgang til databasen og er mere robust overfor nedbrud end sin forgænger. Den har også mindre hyppig databasefejl, gør øjeblikkelig "snapshotting" af hele databasens tilstand mulig, og kan betjene flere RPC forespørgsler med samme mængde hukommelse.

### AppBase

AppBase er første led i oprettelsen af en multi-chain FABRIC. AppBase gør det muligt at komponenter i Steem blockchain bliver modulære ved at oprette flere ikke-konsensus blockchains som dedikerede plugins. Disse plugins kan opdateres meget hurtigere fordi de ikke kræver at hele blockchain'en gennemgås. Det gør steemd[^11] langt mere effektiv og enkel at vedligeholde og skalere.

I praksis gør AppBase det muligt at have forskellige kerner eller sågar forskellige computere, til at vedligeholde forskellige dele af Steem blockchain. Det er markant mere effektivt end at kræve at hver kerne og hver computer i hele netværket skal vedligeholde hele blockchain'en. Modulopbygning af blockchain'en gør det muligt at drage fuld nytte af computeres modulære opbygning. Det er et nødvendigt skridt på den lange vej til at bygge en fuldt parallel og fuldt optimeret blockchain.

## Steems platformfunktioner

Steem blockchain tjener to formål ved både at være et system til behandling af digitale tokens og samtidig være en platform for et mainstream socialt medie. Blockchainens funktioner skal understøtte begge formål, og give brugerne en førsteklasses oplevelse under brugen af begge aspekter på platformen.

### Primitiver designet til indholdsapplikationer

Steem giver brugere en unik mulighed for at udgive og lagre forskellige typer indhold permanent direkte på den uforanderlige blockchains ledger som almindelig tekst. Når data er lagret i blockchainen, er det offentligt tilgængeligt, så udviklere kan bruge det til at bygge videre på. Udviklere kan interagere med indholdet direkte på blockchainen ved at bruge de tilgængelige API'er. Udviklere, der benytter blockchain primitiverne, kan bygge løsninger ud fra tilgængelige kontonavne, indlæg, kommentarer, stemmer og kontis saldi.

### Eget Navnesystem

Wallet-adresser, der bruges af mange blockchain-teknologier som f. eks. Bitcoin og Ethereum, har historisk altid været lange tekststrenge af tilfældige bogstaver og tal. De gør det vanskeligt at udføre transaktioner for brugere på et typisk socialt medie fordi brugerne ikke kan huske de lange adresser. Steem blockchain bruger alle deltageres brugernavn som wallet-adresse, hvilket gør deltagernes brugeroplevelse langt bedre, når de vil sende tokens til hinanden, fordi adressen bliver enkel og let at huske.

### Steem Blockchain Dollars (SBD)

Mange brugere, der introduceres til kryptovaluta kæmper med at forstå hvordan "magiske internet tokens" uddelt fra platformen faktisk kan have en reel værdi i den virkelige verden. For at hjælpe med at bygge bro mellem de almindelige pengesystemer. som alle kender til og til kryptovalutaers tokens som tildeles af platformen, introduceredes en ny valuta, der kaldes Steem Blockchain Dollars (SBD).

SBD tokens er designet til at holde sig tæt til dollarkursen så brugere der modtager dem, nogenlunde ved, hvor meget de er værd i almindelige amerikanske dollars. SBD tokens er også en relativt stabil valuta for brugere at beholde, hvis de ønsker at holde kontoværdien relativt til USD. En mere detaljeret teknisk forklaring findes i Steems tekniske whitepaper.[^12]

### Decentraliseret Exchange

Steem blockchainen tilbyder en decentraliseret token-exchange, svarende til Bitshares exchange.[^13] Exchange'en giver brugere mulighed for at handle deres STEEM og SBD-tokens gennem et offentligt, decentraliseret peer-to-peer marked. Brugere kan lægge købs- og salgsordrer, og ordrematch udføres automatisk af blockchain'en. Der er også en offentligt tilgængelig ordrebog og ordrehistorik, som brugere kan anvende til at analysere markedet. Brugere kan interagere direkte med exchange'en via blockchain-API'et, eller via en grafisk brugerflade som f.eks. på Steemit.com.[^14]

### Betalinger Via Depot

Blockchaintransaktioners irreversible natur er en vigtig sikkerhedsfaktor, selvom der er mange situationer, hvor brugere måske ikke er trygge ved at sende tokens til andre uden mulighed for at få dem tilbage hvis modparten ikke overholder sin del af aftalen. Steem blockchain gør det muligt for brugere at sende mønter til andre med en tredjepart som dedikeret depot-service. Brugeren, der fungerer som depot, har mulighed for at afgøre om reglerne for aftalen er overholdt og kan enten frigive midlerne til modtageren eller føre dem tilbage til afsenderen.

### Hierarkisk struktur for privat nøgle

Steem har, som de første, indført et hierarkisk system for private nøgler, der muliggør transaktioner med både lav og høj sikkerhed. Transaktioner med lav sikkerhed er typisk sociale, såsom at oprette indlæg eller kommentere. Højsikkerheds-transaktioner er typisk overførsler og ændring af nøgler. Det giver brugere mulighed for at benytte forskellige niveauer af sikkerhed for deres nøgler, afhængigt af, hvad nøglen giver adgang til.

Disse private nøgler er Indlæg, Aktiv og Ejer. Indlægsnøglen giver kontoen adgang til at oprette indlæg, kommentere, redigere og resteem'e[^15], og følge/mute andre konti. Aktiv-nøglen er beregnet til mere følsomme ting som f.eks. at overføre beløb, power up/down, konvertering af Steem Dollars, stemme på vidner, oprette markedsordrer og nulstille indlægs-nøglen. Ejernøglen er kun beregnet til brug hvor absolut nødvendigt. Det er den mest magtfulde nøgle fordi den kan bruges til at ændre alle andre nøgler for en konto, herunder ejernøglen og til at bevise ejerskab af en konto under kontogendannelse. Ideelt bør den gemmes offline og kun benyttes når en kontos nøgler skal ændres eller for at gendanne en kompromitteret konto.

Steem benytter også et Master Password til at kryptere alle tre nøgler. Webservices kan bruge Master Password til at dekryptere og signere med den nødvendige private nøgle. Master Passwords gør at brugere kan stole på at tjenester ikke uhensigtsmæssigt sender nøgler mellem servere, og øger dermed brugervenligheden uden at gå på kompromis med sikkerheden ved lokal signering.

### Autoriteter med Multisignatur

Steem blockchain'en gør det muligt at dele ansvar mellem flere enheder, så flere brugere kan dele autoritet og skal bekræfte en transaktion før den er gyldig. Det gøres på samme måde som Bitshares[^16], hvor hvert offentlig/privat nøglepar er signeret med en vægtning og en grænseværdi er nødvendig for at have autoritet. For at en transaktion er gyldig, skal nok enheder signere den, så den vægtede sum er større eller lig med den nødvendige grænseværdi.

### Flere belønningsmodtagere

For hvert indlæg kan der være flere forskellige personer, med økonomisk interesse i belønningen. Herunder forfatteren, eventuelle medforfattere, personer der har henvist til indlægget, hosting-udbydere, blogs der inkluderer blockchain-kommentarer samt udviklere af værktøjer. Det website eller værktøj, der er brugt til at oprette indlægget eller poste kommentaren, kan afgøre, hvordan belønning for indlægget eller kommentaren fordeles mellem parterne. Det skaber mulighed for forskellige former for samarbejde såvel som for at platforme baseret på Steem blockchain, kan indsamle en del af belønningerne fra brugerne.

### Smart Media Tokens (SMT)

Smart Media Tokens er lokale tokens, der kan etableres på Steem blockchainen. STEEM er den første SMT der blev til og Smart Media Token-protokollen har til formål at gøre det muligt at profitere på website-indhold og applikationer på nettet ved at lade folk oprette tokens, der har samme egenskaber som Steem, men som kan skræddersyes til visionen for online fællesskaber ved at tilskynde bestemt adfærd og dermed reelt kopiere STEEMs succes til et hvilket som helst andet website eller applikation. Yderligere tekniske detaljer kan findes i Smart Media Tokens whitepaper[^17].

### Gendannelse af stjålne konti

Hvis brugeres konti kompromitteres, kan de ændre nøglerne vha. deres private ejernøgle. I det tilfælde at en angriber har held til at kompromittere den private ejernøgle og ændre adgangskoden til kontoen, har brugeren 30 dage til at indsende en tidligere fungerende privat nøgle via Steems banebrydende proces til gendannelse af stjålne konti, og dermed igen få kontrol over kontoen. Dette kan tilbydes af en person eller virksomhed, der leverer registreringstjenester til Steem. Det er ikke obligatorisk for registranter at yde denne service til sine brugere, men det er en mulighed, der kan øge brugeres oplevede værdi af registrantens ydelser.

### Sikkerhed via Time-Locks

Hvis en brugers aktive ejernøgle kompromitteres, har angriberen fuld adgang til alle midler på kontoen. Fordi blockchain-transaktioner ikke kan gøres om, er der ingen måde brugere kan få deres penge igen efter de er stjålet.

Steem blockchainen gør det muligt for brugere at gemme deres STEEM og SBD-tokens i en opsparingskonto, så midlerne først kan hæves efter 3 dages karantæneperiode. Herudover kan STEEM, der er indenfor en 13 ugers optjeningsperiode, kun hæves fra kontoen med 1/13 om ugen i perioden efter 7 dages forudgående karantæne. Disse time-locks forhindrer en angriber i at få adgang til en kontos fulde indestående med det samme, så den retmæssige ejer har tid til at genetablere kontrollen med deres konto før alle midler er hævet.

### Båndbreddebegrænsing for gebyrfri handlinger

Fordi vidner udelukkende belønnes for at generere nye tokens, er der ikke behov for at opkræve gebyr fra brugere, for at holde blockchainen kørende. Den eneste grund til at opkræve gebyrer ville være for at forhindre brugere i at gennemføre et vanvittigt antal transaktioner, som potentielt kunne påvirke performance af blockchainen.

Hver brugers båndbredde begrænses derfor til et rimeligt niveau. Når brugere udfører handlinger som f.eks. overførsel af tokens, oprettelse af indlæg og stemmeafgivning, bruges en andel af deres samlede båndbredde. Hvis brugere overskrider deres tilladte båndbredde, må de vente med at udføre handlingen indtil de igen har mere båndbredde.

Båndbreddebegrænsningen er baseret på netværksbrug, så brugere har større båndbredde, når netværket er mindst belastet. Mængden af båndbredde en konto er tildelt er ligefrem proportionalt med kontoens Steem Power, så brugere har altid mulighed for at øge deres båndbredde, ved at få mere Steem Power.

## Konklusion

De unikke belønninger og incitamentprogrammer på Steem blockchain og token, er designet med henblik på at gøre Steem til den ultimative indføring af nye brugere til kryptovaluta. Blockchainens ydeevne er designet med tanke på platformen og valutaens brede anvendelse. Kombineret med lynhurtig behandlingstid og gebyrfri transaktioner, er Steem i position til at blive en af de førende blockchain-teknologier blandt mennesker i hele verden.

[^1]: Delegated Proof of Stake Position Paper. Grigg, 2017. https://steemit.com/eos/@iang/seeking-consensus-on-consensus-dpos-or-delegated-proof-of-stake-and-the-two-generals-problem

[^2]: To differentiate it from the term for its blockchain, the correct spelling of Steem’s native digital token is STEEM.

[^3]: Transaction Volumes: Transactions Per Second Report. Steem Witness and user “@roadscape”. https://steemit.com/blockchain/@roadscape/tps-report-2-the-flippening

[^4]: Proof-of-Work. Wikipedia. https://en.wikipedia.org/wiki/Proof-of-work\_system

[^5]: Stolen Account Recovery initiation for Steemit.com users: 07-13-2017 https://steemit.com/recover\_account\_step\_1

[^6]: Bitcoin Scalability Problem https://en.wikipedia.org/wiki/Bitcoin\_scalability\_problem

[^7]: DPoS Whitepaper https://steemit.com/dpos/@dantheman/dpos-consensus-algorithm-this-missing-white-paper

[^8]: https://steemit.com/steemit/@steemitblog/proposing-hardfork-0-20-0-velocity

[^9]: ChainBase Release https://steemit.com/steem/@steemitblog/announcing-steem-0-14-4-shared-db-preview-release

[^10]: Graphene Documentation http://docs.bitshares.org/

[^11]: The component of the Steem blockchain framework responsible for processing transactions and the distribution of rewards.

[^12]: Steem Whitepaper https://steem.io/SteemWhitePaper.pdf

[^13]: Bitshares Decentralized Exchange http://docs.bitshares.org/\_downloads/bitshares-general.pdf

[^14]: Steemit.com Currency Market https://steemit.com/market

[^15]: “Resteem” is the term used in the Steem blockchain for when a user shares the content with their followers.

[^16]: Bitshares Flexible Identity Management http://docs.bitshares.org/\_downloads/bitshares-general.pdf

[^17]: Smart Media Tokens Whitepaper https://smt.steem.io/smt-whitepaper.pdf