![](\headerimage.png)

## Uvod

Steem nudi skalabilni blockchain protokol [^1] za javno dostupan i nepromenljiv sadržaj, uz brzi digitalni token (zvani STEEM) kojim se transakcije vrše bez ikakve naknade, [^2] a koji omogućava ljudima da zarade kripto valutu koristeći vlastiti um (u engleskom se taj proces naziva "Proof-of-Brain", "Dokaz postojanja svesti"). Dva gradivna elementa su utkana u ovaj protokol, blokchain i token. Međusobno su zavisni, čime se obezbeđuje sigurnost, nepromenljivost i trajnost, tako da je njihova povezanost neraskidiva. Steem protokol već godinama dokazuje svoju efikasnost, a po broju obavljenih transakcija je odavno prevazišao Bitcoin i Ethereum.[^3]

Kada ga uporedimo sa drugim blockchain-ovima, Steem se izdvaja jer predstavlja prvu javno dostupnu bazu podataka za nepromenljiv sadržaj u obliku "čistog teksta" (eng. "plain text"), uz koji dolazi i ugrađeni mehanizam za nagrađivanje. Navedene osobine Steem čine platformom za javno objavljivanje sadržaja, sa koje bilo koja internet aplikacija može skinuti i podeliti podatke, pri čemu se nagrađuju oni koji su doprineli sadržaju.

U svetu kripto-valuta, jedinstvena svojstva STEEM-a ga istovremeno čine i "pametnim" i "društvenim" u odnosu na druge valute, poput Bitcoin-a i Ether-a. Tome doprinose dve osobine tokena. Prva je postojanje fonda za nagrađivanje autora sadržaja i onih koji glasaju sadržaj (pul nagrada, eng. "rewards pool”). Druga osobina je postojanje sistema glasanja koja se oslanja na mudost korisnika (eng. wisdom of the crowd) da procene koji sadržaj je vredan da zasluži nagradne tokene. Kombinacija navedenih svojstava čini pomenuti "Dokaz postojanja svesti", a koji se sam temelji na "Dokazu rada"[^4] (eng. "Proof of work"). Za osvarenje ciljeva, distribucije tokena članovima zajednice, neophodan je ljudski rad. Dokaz postojanja svesti daje STEEM-u centralnu ulogu u ohrabrivanju članova zajednice da dodaju vrednost zajednici i omoguće njen dalji rast.

Pored navedenog napredaka na polju blockchain-a i token-a, Steem kao celina pruža dodatne napredne pogodnosti kako bi zadovoljstvo krajnjeg korisnika podigao na viši nivo. U te funkcije spadaju opcije za vraćanje ukradenog naloga[^5], posredovanje trećih lica prilikom pružanja finansijskih usluga (eng. escrow), štedni računi, promovisanje sadržaja od strane korisnika, kao i ocenjivanje reputacije korisnika. Sve se ovo obavlja u svega 3 sekunde, koliko je potrebno za odobrenje transakcije, bez ikakvih troškova obrade. Sve navedeno omogućava podršku misiji stvaranja pametne i društvene kripto-valute namenjene zajednici kreativih autora na čitavom internetu.

## Dokaz postojanja svesti: pametni i društveni tokeni

Sistem tokena kojim se nagrađuju korisnici koji doprinose razvoju zajednice, zahteva postojanje mehanizama za ocenjivanje socijalne vrednosti sadržaja. Mi taj sistem nazivamo ”Dokaz postojanja svesti”.

### Fond nagrada ("Kako nastaju tokeni")

Jedan od najinovativnijih (ujedno i najčešće pogrešno shvaćenih) pojmova Steem blockchain-a jeste fond nagrada iz koga se tokeni distribuiraju autorima sadržaja. Da bi se razumelo šta je fond nagrada, prvo se mora razumeti način na koji se tokeni proizvode u DPoS blokchain-ima, a kako u PoW blokchain-ima. U tradicionalnim PoW blokchain-ima, tokeni se proizvode stalno ali se dodeljuju nasumično ljudima čije mašine obavljaju rad, a koje obično nazivamo rudarima (eng. miners).

Za razliku od PoW kriptovaluta, tokeni u Steem-u se proizvode ustaljenom brzinom od jednog bloka na svake tri sekunde. Ti tokeni se zatim dele različitim tipovima učesnika u sistemu i to je definisano pravilima blokchain-a. Različiti tipovi korisnika, autori, potvrdioci transakcija (eng. witnesses) i glasači (eng. curators) se takmiče za tokene na više načina koji su specifični za svaki tip korisnika. Za razliku od tradicionalnih PoW načina distribucije, gde se rudari takmiče sirovom snagom svojih računara, korisnici Steem mreže su podstaknuti da se takmiče tako što će dodavati kreativnu vrednost mreži.

Stopa kojom se stvaraju novi tokeni je definisana decembra 2016. i ona iznosi 9,5% godišnje. Stopa će se dalje smanjivati za 0,01% posle svakih 250.000 blokova, odnosno oko 0,5% godišnje. Inflacija će nastaviti da se smanjuje po ovoj stopi sve dok ne dostigne 0,95%, što će se dogoditi za otprilike 20,5 godina.

Od novih tokena koje Steem blokchain kreira svake godine, 75% tokena čine "nagradni fond" koji se distribuira autorima sadržaja i glasačima. 15% se distribuira korisnicima koji imaju tokene na štednom računu (eng. vested), a preostalih 10% se distribuira potvrdiocima transakcija, koji zapravo proizvode blokove i sudeluju u Steem-ovom DPoS konsenzusnom protokolu.

#### Nagrade za kreatore sadržaja i glasače

Korisnici koji proizvode zabavan i poučan sadržaj dodaju kreativnu vrednost mreži, čime privlače nove korisnike na platformu i zadržavaju stare. To pomaže distribuciji kripto-valute većem broju korisnika, što ujedno znači i veću zastupljenost mreže. Korisnici koji procenjuju kvalitet sadržaja i koji glasaju za svoje omiljene postove igraju značajnu ulogu u raspodeli kripto-valute do korisnika koji stvaraju najvredniji sadržaj. Blockchain na osnovu principa kolektivne mudrosti nagrađuje oba tipa korisnika, i kreatore i glasače, primenom glasanja sa težinskim koeficijentom (eng. stake-weighted).

#### Kako tokeni na štednom nalogu određuju raspodelu nagrada

Steem radi po principu jedan-STEEM, jedan glas. Prema ovom modelu, pojedinci koji su najviše doprineli platformi, a što se meri stanjem na njihovom štednom računu, imaju najviše uticaja na to kako se ocenjuju novi sadržaji. Iznos na štednom računu (eng. stake) se može kupiti ili zaraditi. Korisnici ne mogu steći dodatni uticaj tako što će posedovati više naloga, jer se jednim nalogom sa određenom sumom na štednom računu ostvaruje potpuno isti uticaj kao da i posedovanjem većeg broja računa koji u zbiru imaju istu sumu na štednom računu. Jedini način na koji korisnici mogu da povećaju svoj uticaj na platformi jeste da povećaju bilans na svom štednom računu.

Pored toga, Steem dozvoljava članovima da glasaju STEEM-om samo ako se posvete 13-onedeljnom planu (eng. vesting schedule) koji se naziva Steem Power. Verovatno je najlakše objasniti klasičnim bankarskim rečnikom: imate slobodne STEEM tokene (keš). Njih možete da stavite na štedni nalog (sada imate udeo, "stake"), koji se stalno oročuje na 13 nedelja. To se sada naziva "Steem Power", koji Vam omogućava priliv kamate i daje Vam mogućnost uticajnijeg glasanja. Zahvaljujući modelu nagrađivanja sadržaja i samih glasača po principu težinskog koeficijenta, povećava se dugoročna vrednost STEEM-a koji članovi zajednice čuvaju.

## Brzina i skalabilnost na Steem Blockchain-u

Steem blockchain je osmišljen da bude jedan od najbržih i najefikasnijih blockchain-ova koji postoje, što je neophodan preduslov da bi se mogao podržati protok sadržaja na društvenoj platformi većoj od Reddit-a. Steem je već nadmašio Bitcoin u broju transakcija, a mogao bi podržati i preko 10.000 transakcija u sekundi.

### Delegirani dokaz o ulogu (DPoS)

Kako su često ograničeni dokazom o radu (PoW)[^6], mnogi blokchain protokoli ne mogu obavljati više od tri transakcije u sekundi, što je tek maleni deo ukupnog svetskog financijskog prometa. Kako je Steem-u bilo potrebno da radi na znatno većoj skali i da ostvaruje značajno veću brzinu u odnosu na PoW algoritme, kreatori Steem-a su posegnuli za manje poznatim algoritmom koji se naziva "delegirani dokaz o ulogu" (eng. Delegated Proof of Stake, DPoS)[^7]. Time su udareni temelji mogućnostima da Steem koriste milijarde korisnika.

Zahvaljujući DPoS algoritmu, Steem Blockchain je u stanju da generiše novi blok na svake 3 sekunde uz minimalno opterećenje računara. To ujedno znači da blockchain može da obrađuje više transakcija i da u sebi sadrži znatno više informacija, što uključuje i sadržaj koji korisnici stvaraju.

Pravila funcionisanja mreže se definišu onda kada se dogodi "Hard fork". Naime, potvrdioci transakcija (eng. witness), koji su izabrani težinskim glasovima, po DPoS principima, mogu brzo i efikasno odlučiti hoće li ili neće definisati novi set pravila - hard fork. To Steem blockchain protokolu omogućava da brže evoluira u poređenju sa drugima. Steem blockchain je već doživeo 18[^8] hard forkova, a svaki put posle hard forka, ostajao bi samo jedan lanac.

### ChainBase

ChainBase[^9] predstavlja deo baze podataka blockchain-a, koji je 2016. godine zamenio Graphene[^10]. ChainBase podržava paralelni pristup bazi podataka i manje je sklon padovima u odnosu na svoje prethodnike, a odlikuje ga i brže vrijeme učitavanja i izlaza. Takođe je manje sklon oštećenjima baze podataka, omgućuje trenutno usnimavanje stanja čitave baze podataka (eng. snapshotting) i može opsluživati više RPC zahteva iz iste memorije.

### AppBase

AppBase je prvi korak u stvaranju višelančanog FABRIC-a. AppBase omogućuje mnogim komponentama Steem blockchaina da postanu modularne stvarajući dodatne blockchain-ove bez konsenzusa kao specijalizovane plugin-e. Ti plugin-i se dalje mogu ažurirati znatno brže jer ne zahtijevaju ponovnu učitavanje čitavog blockchaina-a. To čini steemd[^11] mnogo učinkovitijim i lakšim za održavati i mjeriti.

Praktično govoreći, AppBase omogućava različitim jezgrama (eng. cores), ili čak različitim računarima da održavaju posebne delove Steem blockchain-a. To je znatno efikasnije od toga da svako jezgro i svaki računar u mreži održava čitav blockchain. Modularizacija blockchain-a omogućava da se u potpunosti iskoristi prednost modularne prirode računara. Ovo predstavlja mali, ali nužan korak u mukotrpnom procesu stvaranja potpuno paralelnog, potpuno optimizovanog blockchain-a.

## Svojstva platforme Steem

Steem blockchain obavlja dvostruku ulogu: služi kao digitalni sistem za obradu tokena, i kao platforma za društvenie medije. Karakteristike koje nudi blockchain moraju da podrže obe navedene uloge, pri čemu je iskustvo korisnika prilikom korišćenja platforme od presudne važnosti.

### Primitive dizajnirane za aplikacije sa sadržajima

Steem korisnicima nudi jedinstvenu mogućnost objavljivanja i čuvanja različitih vrsta sadržaja, direktno i trajno, u nepromjenjivoj "knjizi" blockchain-a u formatu čistog teksta (eng. plain text). Jednom kada se podaci usnime na blockchain, podaci postaju javno dostupni programerima da iz njih stvaraju nove proizvode. Developeri interaguju sa sadržajem direktno u blockchain-u pomoću dostupnih API-ja. Neke od blokchain primitiva koje stoje developerima na raspolaganju uključuju nazive računa, postove, komentare, glasove i bilanse stanja računa.

### Sistem izvornih imena

Adrese novčanika koje koriste mnoge blokchain tehnologije, poput Bitcoin-a i Ethereum-a, nekada su se sastojale od dugih nizova nasumičnih slova i brojeva. Ipak, adrese novčanika u tom formatu mogu znatno otežati obavljanje transakcija sa drugim korisnicima u tipičnom okruženju solcijalnih medija, jer se korisnici svakako ne mogu setiti tako komplikovanih adresa. Steem blockchain umesto toga upotrebljava korisničko ime svakog korisnika kao adresu novčanika, čime se poboljšava korisničko iskustvo, jer se prilikom slanja tokena adresa može proveriti na najjednostavniji mogući način.

### Steam Blockchain Dolari (SBD)

Mnogi korisnici koji se po prvi put susreću sa kripto-valutnom imaju poteškoće shvate kako "čarobni internet tokeni", dodjeljeni preko neke platforme, zapravo mogu imati stvarnu vrednost. Kako bi se korisnicima pomoglo da premoste jaz između tradicionalnog, fiat novca i tokena koji predstavljaju kripto-valutu koja se dodeljuje preko platforme, kreirana je nova kripto-valuta pod nazivom Steem Blockchain Dolar (SBD).

SBD tokeni su dizajnirani tako da po svojoj vrednosti budu blisko povezani s jednim dolarom, tako da korisnici koji ih primaju znaju koliko otprilike vrede u "pravim dolarima". SBD tokeni takođe nude relativno stabilnu kripto-valutu za korisnike koji žele da sačuvaju stabilnu vrednost svog naloga u odnosu na USD. Detaljnije tehničko objašnjenje se može naći u Steem tehničkom uputstvu (eng. whitepaper).[^12]

### Decentralizovana menjačnica

Steem blockchain nudi decentralizovanu menjačnicu za tokene, nalik na menjačnicu Bitshares.[^13] Menjačnica omogućuje korisnicima da međusobno konvertuju svoje STEEM i SBD tokene putem javnog decentralizovanog tržišta, bez posrednika. Korisnici imaju mogućnost da zadaju željeni odnos vrednosti, i za kupovinu i za prodaju, a blockchain potom automatski pronalazi parove korisnika čije se ponude podudaraju. Na raspolaganju korisnicima je i javno dostupna lista sklopljenih ponuda koja se može koristiti za analizu tržišta. Korisnici mogu direktno da komuniciraju sa menjačnicom preko API-ja za blockchain, ili putem interfejsa (GUI), poput onoga na Steemit.com.[^14]

### Plaćanja preko trećih lica (Escrow)

Važno svojstvo blockchain-a koje donosi bezbednost jeste nepromenljivost obavljenih transakcija. Ipak, ima puno primera u kojima se korisnici ne osećaju naročito prijatno kada znaju da se tokeni koje šalju drugoj osobi ni na koji način ne mogu povratiti ako se partner ne pridržava dogovora. Steem blockchain omogućava korisnicima da međusobno šalju tokene i preko treće strane (posrednika) koja je označena kao pružalac "escrow usluga". Korisnik koji deluje kao posrednik može da odredi jesu li ispunjeni uslovi dogovora i da shodno s tim odluči da li će isplatiti sredstva ili će ih vratiti pošiljaocu.

### Hijerarhijska struktura privatnog ključa

Steem koristi hijerarhijski sistem privatnih ključeva, koji olakšava transakcije koje zahtevaju nisku ili visoku sigurnost. Po tome je Steem jedinstven na tržištu. Nizak nivo sigurnosti se primenjuje za transakcije koje se odnose na socijalne interakcije, na slanje članaka ili komentara. Visoke mere sigurnosti se primenjuju za transfere kripto-valuta ili za promene ostalih ključeva. Date mogućnosti korisnicima pružaju različite nivoe sigurnosti, u zavisnosti od toga čemu se kojim ključem pristupa.

Postoje tri vrste privatnih ključeva: Posting (za objavljivanje), Active (aktivni) i Owner (vlasnički). Posting ključ dozvoljava da se preko naloga objavljuju postovi, komentari, da se vrše ispravke u objavljenim tekstovima, da se glasa i resteem-uje (kao "Share" na ostalim mrežama)[^15] i da se prate/mutiraju ostali nalozi. Active ključ je namijenjen za osetljive zadatke u koje spadaju prenos sredstava, power up/down štednog naloga, konverzija Steem Dolara u Steem, postavljanje ponuda za menjačnicu, glasanje za potvrdioce transakcija i za resetovanje Posting ključa. Owner ključ namijenjen da se koristi samo kada je to neophodno. U pitanju je najmoćniji ključ kojim se može promeniti bilo koji ključ naloga, uključujući i sam vlasnički ključ, a njime se ujedno i dokazuje vlasništvo nad nalogom tokom procesa oporavka naloga (eng. recovery). Idealno bi bilo da ga čuvate van mreže, off-line, i da ga upotrebljavate samo onda kada imate potrebu da promenite druge ključeve računa ili da povratite nalog.

Steem takođe pojednostavljuje upotrebu glavne lozinke kojom se šifruju sva tri ključa. Web usluge mogu koristiti glavnu lozinku kojom se dešifruje i potpisuje neki od traženih privatnih ključeva. Glavne lozinke mogu dopustiti korisnicima da imaju poverenje u određene servise i da se na taj način zaštite od toga da se njihovi ključevi dalje dele, što svakako poboljšava korisničko iskustvo i sigurnost klijenta.

### Opcija višestrukog potpisivanja

Steem blockchain omogućava da se nadležnost podeli na više entiteta, tako da veći broj korisnika može da ima isti stepen ovlašćenja nad entitetom, ili da više entiteta bude zahtevano kako bi se odobrila transakcija. Proces se vrši na isti način kao kod Bitshares[^16], pri čemu se svakom paru javnog/privatnog ključa dodeljuje određeni koeficijent težine, a pristup se dozvoljava tek onda kada se pređe definisani prag vrednosti. Primera radi, da bi transakcija bila valjana, dovoljno entiteta mora da obezbedi potpis kako bi zbir težina potpisa prešao prag.

### Višestruki primaoci beneficija

Za svaki post može postojati niz različitih ljudi koji će ostvariti financijsku dobit u vidu nagrade. To uključuje autora, moguće koautore, one koji su dali svoje preporuke, usluge hostinga, blogove koji ugrađuju elemente datog blokchain-a u svoje sadržaje ili developere koji su razvili alate. Prema tome, bilo koja web-stranica ili alat koji se koristi za pisanje posta ili komentara, može da odredi kako će se nagrade dobijene od objavljivanja tog sadržaja raspodeliti. To omogućava različite oblike saradnje, kao i način na koji platforme koje su izgrađene na bazi Steem blokchaina mogu da ostvare pravo na udeo u nagradama koje ostvaruju njihovi korisnici.

### Smart Media Tokeni (SMT)

Smart Media Tokeni su izvorni tokeni koji se mogu stvarati na Steem blockchainu. STEEM je prvi SMT koji će je nastao, a Smart Media Token protokol ima za cilj unovčavanje sadržaja web-stranica i aplikacija širom web-a, tako što će dopustati ljudima da kreiraju tokene koji posjeduju svojstva slična STEEM-u, ali se istovremeno mogu prilagoditi tako da odgovaraju specifičnoj viziji bilo koje online zajednice. Kako je STEEM već postigao planetarni uspeh, to može biti podsticaj i za ostale web-stranice i aplikacije. Više tehničkih detalja o ovoj temi možete naći u dokumentu pod nazivom "Smart Media Tokens whitepaper"[^17].

### Vraćanje ukradenog naloga

Ako je korisnici procene da im je nalog ugrožen, postoji pogućnost da se pomoću Owner ključa (vlasničkog) promene ostali ključevi. U slučaju da haker ipak uspe da dođe do nekog privatnog ključa i promeni lozinku, korisnik ima rok od 30 dana da pošalje prethodni privatni ključ preko procesa za vraćanje ukradenog naloga, a koji je u nadležnosti Steem-a, i da na taj način povrati kontrolu nad svojim nalogom. Po tome je Steem jedinstven na tržištu. Ovu opciju takođe može ponuditi i osoba ili firma koja pruža usluge registracije na Steem. Ipak, ova opcija je data samo kao preporuka koja poboljšava korisničko iskustvo, ali ne i obaveza onoga ko pruža registraciju. U svakom slučaju, korisniku uvek ostaje mogućnsot da se sam obrati Steem-u, direktno.

### Sigurnost ostvarena "vremenskom bravom"

Ako bi se dogodilo da Active ili Owner ključ padne u pogrešne ruke, napadač bi dobio pristup svim sredstvima koja se nalaze na računu. Budući da su blokchain transakcije nepovratne, nakon obavljene krađe, korisnici nemaju način da svoja sredstva povrate.

Steem blockchain omogućuje korisnicima da svoje STEEM i SBD tokene čuvaju u vidu štednog računa, pri čemu im se može pristupiti tek nakon isteka perioda od 3 (tri) dana. Osim toga, STEEM koji je na "oročenom računu" (eng. vest-ovan u vidu Power-a), može se u potpunosti povući sa računa tek nakon isteka perioda od 13 (trinaest) nedelja, pri čemu se isplate vrše svake nedelje, u iznosu od 1/13 ukupne sume. Navedeni primeri vremenskih brava sprečavaju napadače da sva sredstva iskoriste odmah i time ujedno daju mogućnost legitimnom vlasniku da povrati kontrolu nad svojim sredstvima pre nego što budu u potpunosti povučena.

### Ograničavanje propusne moći mreže, za operacije bez nadoknade

Budući da su potvrdioci transakcija u potpunosti plaćeni stvaranjem novih tokena, ne postoji potreba da korisnici plaćaju obradu transakcija i na naj način pokrivaju troškove rada blockchain-a. Jedini razlog za naplatu troškova obrade bi moglo biti odvraćanje korisnika od toga da izdaju zahteve za nerezonski velik broj transakcija, čime bi mogli da ugroze performanse blockchain-a.

Kako bi se definisala razumna ograničenja za upotrebu sistema, svaki korisnik je limitiran propusnim opsegom mreže (eng. bandwidth). Svaki put kada korisnici izvode operacije na blockchain-u, u koje spadaju transferi tokena, objavljivanje sadržaja i glasanje, oni koriste deo propusne moći mreže koji im pripada. Ako korisnik ipak prekorači dopušteno ograničenje, mora da sačeka da se dodeljena propusna moć obnovi pre nego što nastavi sa svojim aktivnostima.

Ograničenja vezana za propusnu moć mreže se stalno koriguju, u zavisnosti od opšte upotrebe mreže, tako da korisnici imaju manje stroga ograničenja kada je aktivnost na mreži generalno niska. Količina dodeljene propusne moći mreže je direktno proporcionalna Steem Power-u koji korisnik poseduje, tako da korisnici mogu povećati svoj limit tako što će uložiti više u svoj Steem Power.

## Zaključak

Jeinstveni sistem nagrađivanja koje nudi Steem blockchain i prateći tokeni, dizajniran je sa namerom da stvori najbolju ulaznu platformu u kripto-svet. Performanse blockchain-a su stoga dizajnirane tako da omoguće masovno prihvatanje kripto-valute i platforme u celini. Kada se sve navedeno ukombinuje sa gotovo trenutnom obradom transakcija, bez ikakvih troškova, Steem se nameće kao svetski lider na području blockchain tehnologija.

[^1]: Delegated Proof of Stake Position Paper. Grigg, 2017. https://steemit.com/eos/@iang/seeking-consensus-on-consensus-dpos-or-delegated-proof-of-stake-and-the-two-generals-problem

[^2]: To differentiate it from the term for its blockchain, the correct spelling of Steem’s native digital token is STEEM.

[^3]: Transaction Volumes: Transactions Per Second Report. Steem Witness and user “@roadscape”. https://steemit.com/blockchain/@roadscape/tps-report-2-the-flippening

[^4]: Proof-of-Work. Wikipedia. https://en.wikipedia.org/wiki/Proof-of-work\_system

[^5]: Stolen Account Recovery initiation for Steemit.com users: 07-13-2017 https://steemit.com/recover\_account\_step\_1

[^6]: Bitcoin Scalability Problem https://en.wikipedia.org/wiki/Bitcoin\_scalability\_problem

[^7]: DPoS Whitepaper https://steemit.com/dpos/@dantheman/dpos-consensus-algorithm-this-missing-white-paper

[^8]: https://steemit.com/steemit/@steemitblog/proposing-hardfork-0-20-0-velocity

[^9]: ChainBase Release https://steemit.com/steem/@steemitblog/announcing-steem-0-14-4-shared-db-preview-release

[^10]: Graphene Documentation http://docs.bitshares.org/

[^11]: The component of the Steem blockchain framework responsible for processing transactions and the distribution of rewards.

[^12]: Steem Whitepaper https://steem.io/SteemWhitePaper.pdf

[^13]: Bitshares Decentralized Exchange http://docs.bitshares.org/\_downloads/bitshares-general.pdf

[^14]: Steemit.com Currency Market https://steemit.com/market

[^15]: “Resteem” is the term used in the Steem blockchain for when a user shares the content with their followers.

[^16]: Bitshares Flexible Identity Management http://docs.bitshares.org/\_downloads/bitshares-general.pdf

[^17]: Smart Media Tokens Whitepaper https://smt.steem.io/smt-whitepaper.pdf