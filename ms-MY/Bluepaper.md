![](\headerimage.png)

## Pengenalan

Steem menawarkan rantaian blok (ataupun "blockchain") berskala [^1] bagi kandungan yang boleh diakses secara terbuka dan kekal, beserta dengan token digital (yang dipanggil STEEM)[^2] yang cepat dengan yuran rendah yang membolehkan orang menjana matawang dengan menggunakan otak mereka (yang boleh dipanggil sebagai Bukti Otak ataupun "Proof-of-Brain"). Dua blok bangunan melalui protokol ini, kedua-dua rantaian blok dan token, bergantung antara satu sama lain untuk Keselamatan, kekekalan dan kepanjangan umur, dan oleh itu penting kepada kewujudan antara satu sama lain. Steem telah berjaya beroperasi untuk lebih dari setahun dan kini telah melebihi Bitcoin dan Ethereum dalam bilangan transaksi diproses. [^3]

Berbanding dengan rantaian blok lain, Steem menonjol sebagai pangkalan data boleh diakses secara terbuka pertama untuk kandungan ketahanan disimpan dalam bentuk teks, bersama-sama dengan satu mekanisme insentif yang terbina di dalamnya. Ini menjadikan Steem satu platform penerbitan awam di mana sebarang aplikasi Internet boleh menarik dan berkongsi data sambil memberi ganjaran kepada mereka yang menyumbangkan kandungan yang paling berharga.

Dalam bidang matawang-kripto, sifat-sifat unik STEEM membuatnya "pintar" dan "sosial" berbanding dengan yang lain, seperti bitcoin dan ether. Ini berasal daripada dua ciri token baru. Yang pertama ialah sekumpulan token yang dikhususkan untuk memberi insentif kepada penciptaan kandungan dan kurasi (dipanggil sebagai "kolam ganjaran"). Yang kedua ialah suatu sistem pengundian yang memanfaatkan kebijaksanaan orang ramai untuk menaksir nilai kandungan dan mengedarkan token kepadanya. Dua sifat unik ini apabila digabungkan akan dirujuk sebagai Bukti-Otak, iaitu maksud lain bagi Bukti-Pekerjaan [^4], bertujuan untuk menekankan kerja manusia diperlukan untuk mengedarkan token kepada peserta komuniti. Bukti-Otak meletakkan kedudukan STEEM sebagai suatu alat untuk membina komuniti yang bakal berkembang berterusan, di mana ia menggalakkan ahli-ahli mereka untuk menambah nilai kepada komuniti melalui struktur ganjaran yang terbina di dalamnya.

Sebagai tambahan kepada kemajuan ini dalam teknologi rantaian blok dan token, Steem sebagai satu sistem menyediakan ciri-ciri lanjutan tambahan untuk meningkatkan pengalaman pengguna, seperti Pemulihan Akaun yang Dicuri [^5], perkhidmatan escrow, kandungan pengguna yang dipromosi, sistem reputasi, dan akaun simpanan. Kesemua ini dilakukan sementara menyediakan masa pengesahan tiga saat dan sifar yuran kepada pengguna untuk semua transaksi. Semua ini membolehkannya untuk menyokong misi membawa mata wang pintar dan bersifat sosial kepada penerbit dan pembina komuniti di seluruh Internet.

## Bukti Otak: Token Pintar dan Bersifat Sosial

Sistem token yang memberi ganjaran kepada pengguna apabila mereka menyumbang kepada suatu sistem komuniti yang berasaskan token memerlukan mekanisma untuk mewujudkan dan menaksir nilai sosial dalam sesuatu kandungan: yang kita panggil sebagai "Bukti Otak."

### Kolam Ganjaran ("Dari manakah token tersebut datang?")

Salah satu aspek paling inovatif (dan sering di salah anggap) dalam rantaian blok Steem ialah "Kolam Ganjaran" di mana token diedarkan kepada pencipta kandungan yang berharga. Untuk memahami apakah itu Kolam Ganjaran, seseorang haruslah memahami terlebih dahulu bahawa token yang dihasilkan adalah berbeza dalam rantaian blok DPoS daripada rantaian blok PoW. Dalam rantaian blok PoW tradisional, token dihasilkan secara tetap tetapi secara rawak untuk dibahagikan kepada orang yang mempunyai mesin yang akan melakukan kerja-kerja ("pelombong").

Berbeza daripada matawang kripto PoW sahaja, token Steem dijana pada suatu kadar tetap iaitu sebanyak satu blok setiap tiga saat. Token ini akan diedarkan kepada pelbagai pelakon di dalam sistem berdasarkan peraturan-peraturan yang ditentukan dalam rantaian blok. Pelakon-pelakon ini, misalnya pencipta kandungan, saksi-saksi dan kurator, bersaing dalam cara khusus untuk mendapatkan token-token. Tidak seperti pengagihan pendapatan melalui kaedah PoW tradisional, di mana pelombong bersaing berdasarkan kuasa pengkomputeran mentah, pelakon dalam rangkaian Steem diberi insentif untuk bersaing dalam cara yang menambah nilai kepada rangkaian.

Kadar di mana token baru dihasilkan telah ditetapkan kepada 9.5% setahun mulai Disember 2016, dan munurun pada kadar 0.01% setiap 250,000 blok, atau kira-kira 0.5% setahun. Inflasi ini akan terus berkurangan pada kadar ini sehingga ia mencapai 0.95%, selepas tempoh kira-kira 20.5 tahun.

Daripada bekalan token baru yang dicipta oleh rantaian blok Steem setiap tahun, 75% daripada token tersebut dijadikan "kolam ganjaran " yang diedarkan kepada pencipta kandungan dan kurator kandungan. 15% akan diedarkan kepada pemegang hak token, dan 10% akan diedarkan kepada Saksi-saksi, yang merupakan pencipta blok yang saling bekerjasama dalam protokol persetujuan DPoS Steem.

#### Ganjaran bagi Pencipta dan Kurator Kandungan

Pengguna yang menghasilkan kandungan akan menambah nilai kepada rangkaian dengan mencipta bahan yang akan memacu pengguna baru ke platform, serta memastikan pengguna sedia ada sentiasa terlibat dan terhibur. Ini membantu dalam pengedaran matawang kepada satu set pengguna yang lebih luas dan meningkatkan kesan rangkaian. Pengguna yang mengambil masa untuk menaksir dan mengundi kandungan akan memainkan peranan yang penting dalam pengedaran matawang kepada pengguna yang telah menambah nilai yang paling banyak. Rantaian blok memberikan ganjaran untuk kedua-dua aktiviti ini relatif dengan nilai berdasarkan kebijaksanaan kolektif daripada orang ramai yang dikumpulkan melalui sistem pengundian yang bersifat 'staked-weighted'.

#### Mengundi dengan Token Berkumpul (ataupun "Staked-Tokens") untuk Menentukan Pengagihan Ganjaran

Steem beroperasi berdasarkan satu-STEEM, satu undi. Di bawah model ini, individu-individu yang telah menyumbang paling banyak kepada platform, seperti yang diukur melalui baki akaun mereka, mempunyai pengaruh yang paling banyak terhadap bagaimana sumbangan diambil kira. Saham ini boleh dibeli atau diperolehi. Pengguna tidak boleh mendapat pengaruh tambahan dengan memiliki beberapa akaun, kerana satu akaun dengan suatu jumlah pegangan saham akan mempunyai pengaruh yang sama sebagaimana dua akaun berbeza yang berkongsi suatu jumlah pegangan saham yang sama. Satu-satunya cara bagi pengguna untuk memperluaskan pengaruh mereka di platform adalah dengan meningkatkan pegangan ekuiti saham mereka.

Selain itu, Steem hanya membenarkan ahli untuk mengundi dengan STEEM apabila ia komited kepada jadual peletakan hak 13 minggu yang dipanggil sebagai Kuasa Steem. Di bawah model ini, ahli-ahli mempunyai satu ganjaran kewangan untuk mengundi dengan cara yang memaksimakan nilai jangka panjang STEEM mereka.

## Kelajuan dan skala pada Rantaian Blok Steem

Rantaian blok Steem direka untuk menjadi salah satu rantaian blok yang terpantas dan paling berkesan daripada yang lain, di mana ia diperlukan untuk berupaya menyokong jumlah trafik yang dijangka pada platform media sosial yang lebih besar daripada saiz Reddit. Steem sudah melepasi Bitcoin dalam jumlah transaksi, dan boleh mencapai skala untuk menyokong 10,000 atau lebih transaksi sesaat.

### Bukti Ekuiti Saham yang Dideligasikan (DPoS)

Seringkali disekati oleh Bukti Pekerjaan (PoW)[^6], banyak rantaian blok tidak mampu untuk berskala melebihi tiga transaksi sesaat, yang merupakan satu pecahan kecil daripada trafik kewangan dunia. Steem memerlukan skala dan kelajuan yang jauh lebih banyak dan pantas berbanding dengan yang ditawarkan oleh PoW, oleh yang demikian algoritma kurang diketahui yang dikenali sebagai Bukti Ekuiti Saham yang Dideligasikan (DPoS)[^7] telah dimanfaatkan untuk membina asas bagi rantaian blok yang sesuai untuk berbilion-bilion pengguna.

Oleh kerana DPoS, rantaian blok Steem mampu untuk menghasilkan sebuah blok baru setiap 3 saat dengan beban pengiraan yang minima. Ini bererti bahawa rantaian blok ini boleh memproseskan lebih banyak transaksi dan mengandungi lebih banyak maklumat, termasuklah kandungan.

Dengan menetapkan peraturan-peraturan untuk apabila Hardfork berlaku, saksi-saksi yang dipilih dalam kerangka DPoS boleh dengan cepat dan cekap membuat keputusan untuk sama ada bergerak ke hadapan cadangan Hardfork yang diusulkan atau tidak, membenarkan protokol rantaian blok Steem berkembang dengan lebih cepat daripada yang lain. Rantaian blok Steem telah berjaya mencabang (ataupun "forked") sebanyak 18 kali[^8], dan setiap kali Hardfork berlaku, hanya rantai tunggal berterusan selepas cabang (ataupun "fork") tersebut.

### ChainBase

ChainBase[^9] merupakan bahagian pangkalan data bagi timbunan rantaian blok dan menggantikan Graphene[^10] pada tahun 2016. ChainBase mempunyai masa muat dan keluar yang lebih cepat, menyokong akses selari ke dalam pangkalan data dan lebih kuat berhadapan keruntuhan berbanding dengan pendahulunya. Ia juga mempunyai korupsi pangkalan data yang kurang kerap, membolehkan "snapshotting" segera kepada keseluruhan keadaan pangkalan data, serta boleh melayani lebih banyak permintaan RPC daripada memori sama.

### AppBase

AppBase merupakan langkah pertama dalam mewujudkan FABRIC berbilang rantaian. AppBase membolehkan banyak komponen rantaian Steem untuk menjadi modular dengan mewujudkan rantaian blok bukan konsensus tambahan sebagai plugin yang berdedikasi. Plugin ini boleh dikemas kini dengan lebih cepat kerana mereka tidak perlu untuk mengulangi seluruh raintaian blok. Ini menjadikan steemd[^11] jauh lebih cekap dan lebih mudah untuk dikekalkan dan diskalakan.

Secara praktikalnya, AppBase membolehkan teras yang berlainan, atau komputer yang berbeza, untuk mengekalkan bahagian-bahagian yang berbeza dalam rantaian blok Steem. Ini jauh lebih cekap daripada memerlukan setiap teras, dan setiap komputer dalam rangkaian untuk mengekalkan seluruh rantaian blok tersebut. Mengubah modul rantaian blok ini membolehkannya memanfaatkan sepenuhnya sifat modular komputer. Ini merupakan suatu langkah yang diperlukan dalam proses panjang untuk mewujudkan rantaian blok selari, yang dioptimumkan sepenuhnya.

## Ciri Platform Steem

Rantaian blok Steem berkhidmat sebagai dua tujuan untuk menjadi sistem pemprosesan token digital, serta platform media sosial arus perdana. Ciri-ciri yang ditawarkan oleh rantaian blok perlu menyokong kedua-dua tujuannya, dan memberikan pengguna pengalaman bertaraf dunia apabila menggunakan kedua-dua aspek platform tersebut.

### Primitif yang Direka untuk Aplikasi Kandungan

Steem menawarkan penggunanya keupayaan unik untuk menerbitkan dan menyimpan pelbagai jenis kandungan secara langsung dan berkekalan ke dalam buku lejar yang tidak berubah dalam rantaian blok sebagai teks biasa. Sebaik sahaja disimpan di dalam rantaian blok, data tersedia secara terbuka untuk pemaju untuk membina daripadanya. Pemaju dapat berinteraksi dengan kandungan secara langsung di dalam rantaian blok yang menggunakan API yang tersedia. Beberapa pemaju primitif rantaian blok boleh membina daripada termasuklah Nama Akaun, Hantaran, Komen, Undian dan Imbangan Akaun.

### Sistem Nama Asli

Alamat dompet telah digunakan oleh banyak teknologi rantaian blok, seperti Bitcoin dan Ethereum, dalam sejarah terdiri daripada rentetan huruf dan nombor rawak yang panjang, bagaimanapun, alamat dompet ini boleh membuatnya sukar untuk mengurus niaga dengan pengguna lain dalam konteks sosial media dalam talian yang biasa kerana pengguna tidak dapat mengingatkan alamat rentetan panjang daripada memori. Pengguna rantaian blok Steem mengunakan nama pengguna bagi setiap peserta sebagai alamat dompet mereka, yang meningkatkan pengalaman pengguna untuk peserta yang cuba menghantar token kerana mereka boleh mengesahkan alamat daripada memori mereka sendiri.

### Dolar Rantaian Blok Steem (ataupun "Steem Blockchain Dollar" SBD)

Ramai pengguna yang diperkenalkan dengan matawang kripto menghadapi masalah untuk memahami bagaimana "token internet sihir" yang dianugerahi oleh platform sebenarnya boleh mempunyai nilai dunia yang benar. Untuk membantu merapatkan jurang antara sistem wang fiat yang lebih tradisional yang digunakan oleh pengguna arus perdana, dan token matawang kripto yang dianugerahi melalui platform, matawang baru yang dikenali sebagai Dolar Rantaian Blok Steem (SBD) telah diwujudkan.

Token SBD direka bentuk untuk disamakan rapat dengan satu USD, supaya pengguna yang menerima mereka dapat mengetahui lebih kurang berapa nilai mereka dalam istilah "dolar benar". Token SBD juga menawarkan matawang yang stabil secara relatif bagi pengguna untuk dipegang jika mereka ingin mengekalkan nilai akaun mereka relatif dalam USD. Penjelasan teknikal yang lebih terperinci boleh didapati di dalam whitepaper teknikal Steem.[^12]

### Bursa Terpencar

Rantaian blok Steem menawarkan suatu bursa token yang terpencar, sama seperti bursa Bitshares.[^13] Bursa ini membolehkan penggunanya untuk memperdagangkan token STEEM dan SBD mereka melalui pasaran rakan-ke-rakan awam yang terpencar. Pengguna dapat meletakkan pesanan beli serta jual, dan pesanan berpadanan dilakukan secara automatik oleh rantaian blok. Terdapat juga buku pesanan dan sejarah pesanan yang boleh diakses secara terbuka di mana pengguna boleh menggunakannya untuk menganalisis pasaran. Pengguna boleh berinteraksi dalam bursa yang secara langsung menggunakan API rantaian blok, atau menggunakan GUI seperti yang digunakan di Steemit.com.[^14]

### Pembayaran melalui Eskrow

Sifat urus niaga rantaian blok yang tidak boleh dibalikkan merupakan satu ciri keselematan yang penting, walaupun terdapat banyak kes di mana pengguna tidak berasa selesa untuk menghantar token mereka kepada individu yang lain tanpa suatu cara untuk mendapatkan mereka kembali jika pengguna tersebut tidak menyempurnakan perjanjian mereka. Rantaian blok Steem menyediakan suatu cara bagi pengguna untuk menghantar wang syiling antara satu sama lain dengan suatu pihak ketiga yang ditetapkan sebagai satu perkhidmatan eksrow. Pengguna yang bertindak sebagai perkhidmatan escrow ini dapat menentukan sama ada terma-terma perjanjian ini telah dipenuhi, dan sama ada membenarkan dana-dana dikeluarkan kepada penerima atau dikembalikan kepada pengirim.

### Struktur Hierarki Kekunci Peribadi

Steem menggajikan sistem hierarki kekunci peribadinya yang pertama bagi seumpamanya untuk memudahkan urus niaga yang mempunyai tahap keselamatan yang rendah dan tinggi. Urus niaga yang tahap keselamatannya rendah selalunya bersifat sosial, seperti membuat hantaran atau komen. Urus niaga yang tahap keselamatannya tinggi selalunya merupakan pemindahan dan perubahan penting. Ini membolehkan pengguna untuk mengaplikasikan tahap keselamatan yang berbeza untuk kekunci mereka, bergantung kepada akses yang diberikan oleh kekunci masing-masing.

Kekunci peribadi ini adalah Hantaran, Aktif dan Pemilik. Kekunci hantaran membolehkan akaun untuk membuat hantaran, komen, menyunting, mengundi, resteem[^15], dan mengikuti/membisukan akaun lain. Kekunci aktif adalah bertujuan untuk tugas-tugas yang lebih sensitif seperti memindahkan dana, melakukan urus niaga menaikkan/menurunkan kuasa, menukarkan Dolar Steem, mengundikan saksi, meletakkan pesanan pasaran, dan menetapkan semula kekunci hantaran. Kekunci pemilik hanya bertujuan untuk digunakan apabila diperlukan. Ia merupakan kekunci yang paling berkuasa kerana ia boleh mengubah mana-mana kekunci bagi suatu akaun, termasuklah kekunci pemilik, dan untuk membuktikan pemilikan akaun semasa Pemulihan Akaun. Secara idealnya ia adalah bertujuan untuk disimpan di luar talian, dan hanya digunakan apabila kekunci akaun perlu diubah atau untuk memulihkan akaun yang dikompromi.

Steem juga memudahkan penggunaan suatu Kata Laluan Induk yang menyulitkan ketiga-tiga kekunci. Servis web (ataupun "Webservices") boleh menggunakan suatu Kata Laluan Induk untuk menyahsulitkan dan menandatangani kekunci peribadi yang diperlukan. Kata Laluan Induk dapat membolehkan pengguna untuk mempercayai servis tertentu untuk mengelakkan kekunci daripada dipindahkan secara tidak wajar merentasi mana-mana pelayan, yang turut meningkatkan pengalaman pengguna sementara mengekalkan persekitangan tandatangan pihak klien yang selamat.

### Tandatangan Berbilang Pihak Berkuasa (ataupun Multi Sig Authorities)

Rantaian blok Steem membolehkan suatu pihak berkuasa dibahagikan merentasi beberapa entiti, supaya berbilang pengguna boleh berkongsikan suatu pihak berkuasa yang sama, atau beberapa entiti akan diperlukan untuk membenarkan sesuatu urus niaga untuk mengesahkannya. Ini dilaksanakan dalam cara yang sama seperti Bitshares[^16] di mana setiap pasangan kekunci awam/peribadi telah dibagikan suatu keberatan, dan satu ambangan telah ditentukan bagi pihak berkuasa tersebut. Untuk menjadikan urus niaga tersebut sesuatu yang sah, mesti terdapat entiti yang cukup untuk menandatangani supaya jumlah keberatan tersebut mencukupi atau melebihi nilai ambangan itu.

### Benefisiari Ganjaran Berbilang

Bagi mana-mana hantaran yang diberikan mungkin terdapat sesetengah orang yang mempunyai kepentingan kewangan dalam ganjaran. Ini termasuklah pengarang, pengarang bersama, perujuk, pembekal hos, blog yang membenamkan komen rantaian blok, dan alat pemaju. Mana-mana laman web atau alat yang digunakan untuk membina sesuatu hantaran atau komen akan mempunyai keupayaan untuk menetapkan bagaimana ganjaran daripada komen tersebut akan dibahagikan di antara pelbagai pihak. Ini membolehkan pelbagai jenis bentuk kerjasama, dan juga suatu cara untuk platform yang dibina di atas rantaian blok Steem untuk mengutip sebahagian ganjaran daripada pengguna mereka.

### Token Media Pintar (ataupun Smart Media Token "SMT")

Token Media Pintar merupakan token natif yang boleh dibina di atas rantaian blok Steem. Steem merupakan SMT pertama yang wujud, dan protokol Token Media Pintar bertujuan untuk mengewangkan kandungan laman web dan aplikasi di seluruh web dengan membenarkan orang ramai untuk mencipta token yang mempunyai harta menyerupai STEEM, tetapi boleh disuaikan supaya sesuai dengan visi mana-mana komuniti dalam talian melalui kelakuan yang memberi insentif, pada asasnya mereplika kejayaan STEEM kepada mana-mana laman web atau aplikasi. Butiran teknikal yang lebih terperinci boleh didapati di dalam whitepaper Token Media Pintar[^17].

### Pemulihan Akaun yang Dicuri

Jika akaun seseorang pengguna dikompromi, mereka boleh menukarkan kekunci mereka menggunakan kekunci peribadi pemilik. Sekiranya berlaku di mana penyerang tersebut dapat mengkompromikan kekunci peribadi pemilik dan menukarkan kata laluan akaun tersebut, pengguna mempunyai 30 hari untuk menghantarkan kekunci peribadi yang boleh digunakan sebelum ini melalui proses pemulihan akaun dicuri yang merupakan pertama dalam industri oleh Steem, dan mengembalikan kawalan ke atas akaun mereka semula. Ini boleh ditawarkan oleh seseorang atau sesuatu syarikat yang menyediakan perkhidmatan pendaftaran ke Steem. Ia bukanlah mandatori bagi pendaftar untuk menyediakan perkhidmatan ini kepada penggunanya, tetapi ia tersedia untuk meningkatkan nilai pengalaman pengguna bagi sesuatu pendaftar.

### Keselamatan Melalui Kunci-Masa (ataupun Time-Locks)

Jika kekunci aktif atau pemilik bagi sesuatu pengguna dikompromikan, penyerang akan mempunyai akses penuh kepada semua dana dalam akaun mereka. Ini kerana urus niaga rantaian blok tidak boleh dibalikkan, pengguna tidak mempunyai cara untuk mendapatkan dana mereka semula selepas mereka telah dicuri.

Rantaian blok Steem membolehkan penggunanya untuk menyimpan token STEEM dan SBD mereka di dalam suatu akaun simpanan, supaya dana tidak boleh dikeluarkan sehingga selepas tempoh menunggu yang selama tiga hari. Tambahan pula, STEEM yang dipegangkan dalam jadual peletakhakan selama 13 minggu hanya boleh dikeluarkan pada kadar 1/13 setiap minggu, selepas tempoh menunggu permulaan yang selama tujuh hari. Kunci-masa tersebut dapat mengelakkan seseorang penyerang untuk dapat mengakses kepada bahagian penuh dana seseorang pengguna dengan serta-merta, supaya pemilik yang sebenarnya mempunyai masa untuk mengambil alihkan kawalan semula ke atas akaun mereka sebelum semua dana telah dikeluarkan.

### Pengehadan Kadar Lebar Jalur untuk Operasi Tanpa Yuran

Kerana saksi-saksi telah dibayar sepenuhnya melalui penjanaan token yang baru, maka tidak perlu untuk mengenakan bayaran kepada pengguna untuk menjanakan kuasa bagi rantaian blok. Alasan tunggal untuk mengenakan bayaran adalah untuk bertindak sebagai penghalang untuk mengelakkan pengguna daripada melaksanakan bilang urus niaga yang tidak munasabah, yang akan berpotensi untuk memberi impak kepada prestasi rantaian blok.

Untuk meletakkan had yang munasabah pada penggunaan sistem, setiap pengguna diberikan lebar jalur yang terhad. Jikalau pengguna melakukan operasi rantaian blok seperti pemindahan token, membuat hantaran kandungan, dan mengundi, ia akan menggunakan sebahagian daripada lebar jalur mereka. Jika seseorang pengguna itu melebihi pemberian lebar jalur mereka, mereka mestilah tunggu untuk melakukan tindakan tambahan sehingga lebar jalur mereka dicaskan semula.

Had lebar jalur dilaraskan berdasarkan penggunaan rangkaian, oleh itu pengguna akan mendapat pemberian lebar jalur yang lebih tinggi semasa penggunaan rangkaian rendah. Jumlah lebar jalur yang dibenarkan kepada sesuatu akaun adalah berkadar secara langsung kepada jumlah Kuasa Steem yang dimiliki oleh seseorang pengguna, oleh itu pengguna boleh menambahkan pemberian lebar jalur mereka dengan mendapatkan Kuasa Steem tambahan.

## Kesimpulan

Program ganjaran dan insentif unik yang ditawarkan oleh rantaian blok Steem dan tokennya direka bentuk untuk membuatkan Steem media utama yang menjadi matawang kripto bagi pengguna arus perdana. Prestasi rantaian blok ini direka bentuk dengan mengambil kira penerimaan orang ramai yang meluas kepada matawang dan platform tersebut. Apabila digabungkan dengan masa pemprosesan yang pantas kilat dan urus niaga tanpa yuran, Steem diposisikan untuk menjadi salah satu teknologi rantaian blok utama yang digunakan oleh orang ramai di seluruh dunia.

[^1]: Delegated Proof of Stake Position Paper. Grigg, 2017. https://steemit.com/eos/@iang/seeking-consensus-on-consensus-dpos-or-delegated-proof-of-stake-and-the-two-generals-problem

[^2]: To differentiate it from the term for its blockchain, the correct spelling of Steem’s native digital token is STEEM.

[^3]: Transaction Volumes: Transactions Per Second Report. Steem Witness and user “@roadscape”. https://steemit.com/blockchain/@roadscape/tps-report-2-the-flippening

[^4]: Proof-of-Work. Wikipedia. https://en.wikipedia.org/wiki/Proof-of-work\_system

[^5]: Stolen Account Recovery initiation for Steemit.com users: 07-13-2017 https://steemit.com/recover\_account\_step\_1

[^6]: Bitcoin Scalability Problem https://en.wikipedia.org/wiki/Bitcoin\_scalability\_problem

[^7]: DPoS Whitepaper https://steemit.com/dpos/@dantheman/dpos-consensus-algorithm-this-missing-white-paper

[^8]: https://steemit.com/steemit/@steemitblog/proposing-hardfork-0-20-0-velocity

[^9]: ChainBase Release https://steemit.com/steem/@steemitblog/announcing-steem-0-14-4-shared-db-preview-release

[^10]: Graphene Documentation http://docs.bitshares.org/

[^11]: The component of the Steem blockchain framework responsible for processing transactions and the distribution of rewards.

[^12]: Steem Whitepaper https://steem.io/SteemWhitePaper.pdf

[^13]: Bitshares Decentralized Exchange http://docs.bitshares.org/\_downloads/bitshares-general.pdf

[^14]: Steemit.com Currency Market https://steemit.com/market

[^15]: “Resteem” is the term used in the Steem blockchain for when a user shares the content with their followers.

[^16]: Bitshares Flexible Identity Management http://docs.bitshares.org/\_downloads/bitshares-general.pdf

[^17]: Smart Media Tokens Whitepaper https://smt.steem.io/smt-whitepaper.pdf